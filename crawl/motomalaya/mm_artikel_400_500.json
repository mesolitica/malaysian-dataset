{
    "tajuk": [
        "pulsar-ns200-ini-tampak-mantap-dengan-aksesori-touring-bajaj",
        "dovizioso-beralih-dari-jentera-ducati-ke-audi-jun-ini",
        "5-kali-juara-dunia-tapi-buat-silap-macam-pelumba-baru-vinales",
        "trump-anggap-pengeluar-kereta-jepun-ancam-keselamatan-as",
        "sebuah-teksi-merempuh-sebuah-motosikal-menyebabkan-kematian-kanak-kanak-berusia-11-tahun",
        "perodua-mahu-tingkat-kesedaran-pemakaian-kerusi-keselamatan-kanak-kanak",
        "jpj-mengeluarkan-waran-tangkap-buat-40000-pengguna-jalan-raya-untuk-awas",
        "warga-malaysia-terkandas-di-thailand-memerlukan-rm200000",
        "perodua-kekal-popular-lebih-82700-unit-dijual-suku-pertama-2019",
        "deruman-pesta-motosikal-utara-2019-bermula",
        "ikut-5-langkah-ini-untuk-elakkan-kaliper-brek-anda-dicuri",
        "model-triumph-rocket-iii-baharu-dibocorkan",
        "gp-qatar-2019-siapa-juara-pilihan-musim-ini",
        "pandu-uji-kia-dan-menangi-percutian-ke-australian-open-2019",
        "bidaan-bagi-memasukkan-litar-spa-francorchamps-dalam-kalendar-motogp-dan-ewc",
        "proton-persona-iriz-exora-dan-saga-terus-popular-7615-unit-dijual-bagi-jun",
        "hafizh-dapat-lampu-hijau-guna-swingarm-gentian-karbon",
        "shell-eco-marathon-asia-2019-tiga-pasukan-akan-ke-london-julai-ini",
        "motosikal-apakah-tunggangan-pilihan-keanu-reeves",
        "honda-malaysia-menghadiahkan-tujuh-honda-city-baharu",
        "hanya-rm80-ribu-untuk-miliki-baby-vellfire",
        "suzuki-raider-r150fi-dengan-warna-baharu-bakal-dilancarkan-suzuki-malaysia",
        "cristiano-ronaldo-pembeli-misteri-la-voiture-noire-bernilai-rm54-juta",
        "katana-bakal-masuk-pasaran-malaysia",
        "toyota-gazoo-racing-kembali-ke-pulau-pinang-hujung-minggu-ini",
        "aig-malaysia-menang-dua-anugerah-insurans",
        "sbk-ciptaan-walt-siegel-motorcycles",
        "tunggang-jentera-honda-dengan-bantuan-tangan-bionik",
        "teknologi-pelapik-helmet-mips-baharu-mampu-menyelamatkan-lebih-banyak-nyawa",
        "petronas-lubricants-marketing-malaysia-lancarkan-bengkel-bergerak-pertama-di-malaysia",
        "suzuki-bakal-perkenalkan-katana-1135r",
        "motosikal-buatan-khas-berluti-triumph-bonneville",
        "mitsubishi-triton-2019-dilancarkan-dari-rm100200",
        "pencuri-melarikan-kereta-ketika-sedang-dicuci",
        "triumph-rocket-iii-baharu-telah-diintip-dijangka-hadir-dengan-2500-hingga-2800cc-180-hingga-200hp",
        "motul-fim-worldsbk-2019-kemenangan-keenam-daripada-enam-perlumbaan-buat-bautista-dan-ducati",
        "bajaj-akan-membangunkan-model-dua-silinder-500cc-ktm-baharu",
        "mana-perginya-lampu-hadapan-tidak-simetri-model-bmw-s-1000-rr",
        "pandu-uji-volvo-xc40-t5-r-design-2018-suv-seksi-sweden",
        "harga-triumph-scrambler-1200-2019-bagi-pasaran-amerika-syarikat-didedahkan",
        "aprilia-shiver-900-2019-dengan-lebih-banyak-kemaskini",
        "motogp-dovizioso-tidak-puas-hati-dilabel-tidak-agresif-di-litar",
        "ducati-malaysia-buat-jualan-istimewa-panigale-v4s",
        "rm300-menanti-pemandu-yang-gemar-buang-sampah-dari-kenderaan",
        "foggy-petronas-fp1-superbike-buatan-malaysia",
        "yamaha-nvx-2019-dengan-warna-baharu-dan-suspensi-dikemaskini",
        "selamat-tinggal-baby",
        "honda-hr-v-rs-kini-dengan-ruang-dalam-serba-hitam",
        "bmw-motorrad-race-trophy-diteruskan-bagi-tahun-2019",
        "pengajar-sekolah-memandu-kantoi-hisap-rokok-tidur-dalam-kelas",
        "majlis-tempatan-dewan-bandaraya-dibenarkan-untuk-menguatkuasa-undang-undang-trafik",
        "proton-iriz-2019-pun-dah-ada-hi-proton",
        "mercedes-benz-c-class-2019-diperkenalkan-dari-rm259888",
        "lebih-100-pemilik-ferrari-meriahkan-ferrari-cavalcade-edisi-ke-8",
        "laguna-seca-jadi-saksi-pelancaran-yamaha-r1-dan-r1m-tahun-2020",
        "video-seorang-penunggang-motosikal-ditimpa-musibah-berganda",
        "alpinestars-keluarkan-jawapan-mereka-mengenai-kes-dainese",
        "tindakan-bijak-penunggang-motosikal-menyelamatkan-diri",
        "gagal-patuh-piawian-fim-dovizioso-dan-bagnaina-beralih-ke-shoei",
        "proton-catat-penjualan-10611-unit-bagi-mei-2019",
        "teknologi-variable-valve-timing-vvt-baharu-untuk-honda-cbr1000rr-fireblade-baharu",
        "tvs-jalin-kerjasama-dengan-bmw-motorrad-bangunkan-enjin-baharu",
        "ducati-lancarkan-keseluruhan-rangkaian-2019-di-ducati-world-premiere-2019",
        "universo-ferrari-acara-sulung-meraikan-dunia-ferrari",
        "pandu-uji-toyota-harrier-2-0t-luxury-suv-terhebat-di-malaysia",
        "apa-sebenarnya-perlumbaan-di-pikes-peak-yang-meragut-nyawa-carlin-dunne",
        "dainese-menangi-kes-saman-beg-udara-ke-atas-alpinestars-di-jerman",
        "enjin-boxer-1800cc-motosikal-cruiser-bmw-bakal-tiba-pada-tahun-2020",
        "seorang-lelaki-mengheret-seekor-kucing-di-belakang-motosikalnya-dakwa-dia-dengar-suara-yang-menyuruhnya",
        "risiko-menyewa-motosikal-di-thailand-dan-cara-melindungi-diri-anda",
        "bmw-malaysia-perkenal-program-subsidi-kerusi-keselamatan-kanak-kanak",
        "ducati-diavel-1260-dan-yamaha-niken-menang-anugerah-red-dot-2019-untuk-reka-bentuk",
        "sm-sport-100r-kembali-dengan-grafik-baharu",
        "ducati-multistrada-1260-enduro-2019-diperkenalkan",
        "konvoi-modenas-dominar-400-ke-kuantan-when-lifes-a-beach",
        "zontes-malaysia-bakal-melancarkan-empat-buah-model-pada-27-februari",
        "ktm-rc125-dilihat-di-india",
        "pencuri-motosikal-di-jakarta-pengsan-setelah-dikejar-ala-permainan-video-gta",
        "ron-95-akan-kekal-pada-rm2-20",
        "suntikan-kewangan-sehingga-rm5-juta-menanti-pengedar-berdaftar",
        "c400-x-dan-c400-gt-umpama-bmw-gs-bagi-dunia-skuter",
        "finalis-pulsar-dareventure-bawa-pulang-motosikal-modenas",
        "samseng-botak-dalam-rakaman-dashcam-ditahan-pihak-polis",
        "5-sebab-perodua-aruz-suv-popular-di-malaysia",
        "pusat-honda-3s-kini-dibuka-di-pasir-gudang-johor",
        "ducati-malaysia-persembahkan-pengalaman-motogp-2018-muktamad",
        "trend-sewa-petak-parkir-untuk-kegunaan-sendiri-cetus-masalah-dbkl",
        "triumph-motorcycles-dinamakan-jenama-paling-memuaskan-di-australia",
        "gb-motorcycles-pengedar-rasmi-baharu-harley-davidson",
        "harga-moto-guzzi-v85-tt-2019-bagi-pasaran-amerika-syarikat-didedahkan",
        "bersihkan-sistem-bahanapi-anda-dengan-techron-concentrate-plus-for-motorcycles",
        "prototaip-ducati-streetfighter-v4-akhirnya-didedahkan",
        "jualan-kereta-akan-meningkat-menjelang-hari-raya-maa",
        "ducati-diavel-1260-2019-mula-dikilangkan",
        "kami-ke-litar-jerez-untuk-uji-bridgestone-battlax-hypersport-s22",
        "bmw-motorrad-days-2019-bmw-perkenalkan-model-konsep-x7-pickup",
        "jpj-keluarkan-amaran-terhadap-bengkel-motosikal-yang-melakukan-pengubahsuaian-haram",
        "miliki-bmw-530e-m-sport-dan-520i-luxury-dari-rm4558-sebulan",
        "ducati-panigale-v4-r-2019-membuat-kemunculan-sulung-di-perlumbaan-british-superbikes",
        "perodua-aruz-sedia-untuk-tempahan-dari-rm72200",
        "gp-australia-bottas-lakar-kejutan-hamilton-bergelut",
        "omar-jumiran-harumkan-nama-malaysia-di-kejohanan-amd-world-championship-of-custom-bike-building",
        "volkswagen-fest-2018-kembali-dari-12-14-oktober-2018",
        "zontes-akan-datang-ke-malaysia",
        "suzuki-terangkan-bantahan-mereka-terhadap-winglet-ducati",
        "efkon-asia-lancar-e-tag-alat-peranti-lorong-smarttag-generasi-baharu",
        "model-popular-yamaha-135-lc-2019-kini-lebih-mantap",
        "netizen-kongsi-kisah-hampir-jadi-mangsa-penipuan-tarik-kereta",
        "pusat-pameran-bergerak-mercedes-benz-star-galleria-dilancarkan",
        "13-jentera-cb1000r-neo-retro-sports-cafe-alami-proses-ubahsuai",
        "minyak-enjin-autobacs-kini-di-semua-cawangan-lim-tayar",
        "monster-truck-sutton-cs3500-dilancarkan-rm780888",
        "ferrari-monza-sp1-terima-anugerah-red-dot-best-of-the-best-2019",
        "bmw-x4-dilancarkan-harga-bermula-dari-rm380000",
        "cycle-carriage-petronas-semarakkan-balik-kampung-dengan-primax-95",
        "toyota-pamer-enam-model-baharu-di-malaysia-autoshow-2019",
        "cal-crutchlow-tandatangani-perjanjian-bersama-hjc-helmets-bagi-motogp-musim-2019-hingga-2020",
        "gp-qatar-dovizioso-ketepikan-cabaran-marquez-dalam-aksi-pembukaan",
        "mangsa-kemalangan-di-tambak-johor-disahkan-meninggal-dunia",
        "tunggang-uji-ducati-scrambler-1100-sport-kemuncak-sebuah-scrambler",
        "azlan-shah-sertai-asia-superbike-1000-asb1000-pada-tahun-2019",
        "lebuhraya-pulau-indah-perlukan-laluan-motosikal",
        "saksikan-kemunculan-kereta-keselamatan-motogp-bmw-m5-secara-langsung-di-kuala-lumpur",
        "konvoi-docm-presidential-ride-2019-gegarkan-pulau-pinang",
        "100000-perodua-myvi-baharu-telah-dijual",
        "memang-lain-macam-porsche-macan-2019-harga-dari-rm455-ribu",
        "mazda-3-2019-dilancarkan-harga-dari-rm139620",
        "festival-international-motomania-of-kuala-lumpur-2019-menggegarkan-ibu-kota",
        "ktm-790-adventure-2019-dan-ktm-790-adventure-r-2019-dilancarkan",
        "vespa-notte-sprint-150-gts-super-300-2019-edisi-khas-dilancarkan-dari-rm17700",
        "ini-6-kenderaan-paling-ikonik-dalam-francais-avengers",
        "motoe-18-jentera-terbakar-aksi-pembukaan-di-jerez-akan-dibatalkan",
        "ford-f-series-super-duty-2020-dilancarkan-di-amerika-syarikat",
        "skuter-elektrik-super-soco-cux-ducati-didedahkan",
        "peugeot-3008-menang-anugerah-malaysia-car-of-the-year-2018",
        "punca-kebakaran-gudang-jentera-motoe-dikenalpasti",
        "kelakuan-buruk-pemandu-kereta-dirakam-oleh-gopro",
        "perodua-bersama-kpdnhep-tekad-banteras-penjualan-alat-ganti-tiruan",
        "motosikal-royal-enfield-bullet-350-trials-dan-royal-enfield-bullet-500-trials-dilancarkan",
        "audi-r8-v10-plus-coupe-competition-package-2018-10-unit-sahaja",
        "harga-proton-x70-diumumkan-dari-rm99800",
        "kumpulan-motosikal-melindungi-masjid-di-seluruh-new-zealand",
        "bmw-malaysia-semarakkan-kejohanan-maybank-2019",
        "gambar-intipan-prototaip-triumph-daytona-765-baharu-tersebar",
        "zarco-bakal-sertai-honda-bagi-projek-wsb-2020",
        "porsche-718-cayman-sportdesign-series-2019-dilancarkan-rm625000",
        "yamaha-dengan-enjin-twin-cas-turbo-bakal-muncul-tiba",
        "ajrrc-zaqhwan-puas-hati-dengan-kedudukan-kesembilan-keseluruhan",
        "model-ulang-tahun-ke-50-vespa-primavera-2019-dilancarkan-dari-rm16300",
        "worldsbk-phillip-island-2019-ducati-dan-bautista-sapu-bersih-perlumbaan-pembukaan-musim-ini",
        "lexus-es-250-2019-dipratonton-di-klims-2018",
        "rider-grabfood-ini-hantar-makanan-dengan-jentera-ducati",
        "kumpulan-naza-menawarkan-pelbagai-tawaran-menarik-ramadan-ini",
        "nak-kelihatan-ber-bezza-perodua-perkenal-bezza-limited-edition",
        "cny-2019-waktu-terbaik-untuk-balik-kampung-menurut-waze",
        "menangi-tiket-blackpink-dengan-kia-malaysia",
        "begini-caranya-shell-malaysia-mengangkat-motogp-malaysia-2018-ke-aras-yang-berikutnya",
        "ducati-panigale-v4-dinamakan-motosikal-lumba-terlaris-dunia-bagi-2018",
        "erik-buell-kembali-dengan-motosikal-elektrik-fuell",
        "dji-osmo-action-pencabar-baharu-gopro-hero-7",
        "f1-mata-bonus-untuk-pelumba-terpantas",
        "pelaksanaan-rfid-di-plaza-tol-ditangguh-sementara",
        "moto3-phillip-island-2018-albert-arenas-memenangi-perlumbaan-yang-mengujakan-di-phillip-island",
        "miliki-model-triumph-bonneville-t120-diamond-dan-ace-edisi-terhad-rm75900",
        "max-biaggi-hadiri-pelancaran-aprilia-3s-centre-baharu-di-malaysia",
        "kalau-berpeluang-saya-mahu-terus-kekal-di-motogp-hafizh-syahrin",
        "honda-malaysia-tekad-kuasai-pasaran-malaysia-dengan-3-langkah-ini",
        "batu-kawan-ujian-sebenar-jentera-honda-helmi",
        "guna-motosikal-isteri-untuk-meragut-peragut-serah-diri",
        "triumph-giat-bangunkan-jentera-elektrik-sulung",
        "konvoi-modenas-dominar-explore-the-unexplored-teruskan-pengembaraan-epik-di-kuantan",
        "international-motomania-of-kuala-lumpur-2019-imkl-2019-menggegarkan-kuala-lumpur",
        "bridgestone-perkenalkan-tayar-battlax-adventurecross-ax41-dan-battlax-s22",
        "volkswagen-polo-black-white-edisi-khas-dilancarkan-rm68488",
        "pencuri-kereta-tertidur-ketika-menjalankan-tugas",
        "triumph-thruxton-r-tfc-bakal-tiba",
        "remaja-19-tahun-ketua-kumpulan-curi-motosikal-di-kedah",
        "litar-jalanraya-motogp-indonesia-sesuatu-yang-istimewa",
        "royal-enfield-dan-jawa-halangan-utama-harley-davidson-di-india",
        "belajar-cara-memahami-motosikal-anda-dan-ketahui-cara-untuk-menjadi-penunggang-yang-lebih-mahir",
        "harga-yamaha-yzf-r25-r25-2019-diumumkan-dari-rm19998",
        "toyota-vios-2019-dilancarkan-secara-rasmi-dari-rm77200",
        "norton-superlight-bersedia-untuk-berlumba",
        "hyundai-santa-fe-2019-dilancarkan-anggaran-dari-rm188000",
        "helmet-pintar-shoei-it-ht-diperagakan-di-ces",
        "motogp-nombor-69-milik-hayden-diabadikan",
        "kia-picanto-gt-line-2019-dilancarkan-rm57888",
        "ulasan-tanggapan-pertama-triumph-scrambler-1200-2019",
        "yang-di-pertuan-agong-hulur-bantuan-terhadap-mangsa-kemalangan",
        "aprilia-rsv4-x-jentera-edisi-teramat-terhad-aprilia",
        "fizikal-saya-merana-kerana-berperang-mengendalikan-ducati-v4-bautista",
        "aprilia-dan-gulf-bekerjasama-bagi-menghadapi-motogp-2019",
        "honda-kawasaki-suzuki-dan-yamaha-bekerjasama-dalam-pembangunan-bateri-motosikal",
        "pakar-bedah-motogp-saya-tidak-faham-bagaimana-marquez-boleh-menang-kejohanan",
        "motogp-2019-jorge-lorenzo-kata-honda-lebih-sesuai-dengannya",
        "parking-ikut-suka-dapat-donat-percuma",
        "pusat-autoexpert-petronas-pertama-dibuka-di-malaysia",
        "tunggang-uji-ducati-multistrada-950-kuda-jantan-itali",
        "peugeot-308-thp-baharu-kini-di-malaysia-dari-rm129888",
        "perhimpunan-kali-ke-6-kawasaki-gtr-owner-club-gtroc",
        "jadilah-pengguna-yang-bijak-dalam-memilih-tayar",
        "harga-honda-cb650r-2019-bagi-pasaran-uk-didedahkan",
        "konon-nak-uji-motor-rupanya-terus-bawa-lari",
        "insurans-plus-honda-hip-perlindungan-komprehensif-bagi-pemilik-honda",
        "toyota-camry-2019-dianugerahkan-5-bintang-asean-ncap",
        "benda-benda-yang-tidak-boleh-anda-tuntut-dalam-kemalangan",
        "tambahan-masa-5-saat-menafikan-kemenangan-sulung-vettel",
        "kawasaki-w800-2019-diperkenalkan-di-eicma-2018",
        "sic-anjurkan-sesi-teh-tarik-bersama-para-penunggang-motogp",
        "foton-malaysia-lancar-pusat-3s-dua-van-baharu-dari-rm83888",
        "video-marc-marquez-hasilkan-muzik-menggunakan-honda-x-adv",
        "heimdall-dan-ken-block-bergabung-dalam-rancangan-kereta-baharu",
        "lebih-1000-unit-triumph-di-india-dipanggil-semula",
        "shell-malaysia-bawa-jorge-lorenzo-bertemu-peminat",
        "aiman-tino-muncul-juara-pusing-kedua-toyota-gazoo-racing-2018",
        "bmw-night-fuel-edisi-ke-6-peluang-bawa-pulang-bmw-gs",
        "motogp-thailand-merangkul-gelaran-terbaik-bagi-musim-2018",
        "10-minit-bersama-dato-anand-presiden-shadowfax-mg",
        "hlym-memperkenalkan-program-waranti-lanjutan-untuk-pelanggan",
        "ferrari-f8-tributo-kini-di-malaysia-harga-dari-rm1068000",
        "giliran-kawasaki-serlahkan-teknologi-radar-mereka",
        "rm172000-untuk-memiliki-mgx-21",
        "ujian-pra-musim-motogp-2019-sepang-maverick-vinales-dan-yamaha-muncul-terpantas-pada-hari-ke-2",
        "honda-jazz-dan-cr-v-mugen-concept-dipamerkan-di-klims-2018",
        "ford-ranger-generasi-baharu-dilancarkan-dari-rm90888",
        "padah-leka-dengan-telefon-pemandu-rempuh-palang-tol",
        "motosikal-streetfighter-zero-sr-f-bakal-bertanding-di-pikes-peak",
        "polisi-hapuskan-kenderaan-lama-laporan-palsu-anthony-loke",
        "dainese-bakal-dijual",
        "sic-akan-menganjurkan-perlumbaan-fim-world-endurance-championship-dan-fia-world-touring-car-pada-bulan-disember",
        "anugerah-pengedar-volkswagen-2018-penghargaan-bagi-setiap-pengedar",
        "guna-pakai-boost-di-800-cawangan-stesen-shell-seluruh-negara",
        "shell-malaysia-bina-fasiliti-penyimpanan-tercanggih",
        "kenali-urus-suv-terpantas-di-dunia-harga-dari-rm900000",
        "aprilia-rs660-mungkin-bakal-diperkenalkan-pada-2020",
        "jimat-sehingga-rm50000-dengan-honda-malaysia",
        "pelancaran-y15zr-v2-peminat-ysuku-boleh-serbu-pengedar-rasmi-yamaha",
        "merintis-haluan-pelajar-automotif-wanita-di-toc",
        "motogp-2018-bagaimanakah-prestasi-hafizh-syahrin-setakat-ini",
        "goodyear-hasilkan-tayar-khas-untuk-kereta-terbang",
        "helmet-replika-agv-pista-gp-r-valentino-rossi-2018-diperkenalkan",
        "honda-cb125x-dan-cb125m-hampiri-proses-pembuatan",
        "tempuh-500km-dan-off-road-modenas-dominar-explore-the-unexplored-sampai-ke-penghujung",
        "mitsubishi-lancer-evo-bakal-kembali-dengan-341-hp",
        "honda-cb650r-2019-melengkapkan-rangkaian-neo-sports-cafe",
        "heaven-mc-kelab-motosikal-malaysia-dengan-tujuan-mulia",
        "honda-x-adv-honda-rebel-ada-warna-baharu",
        "naza-euro-motors-lancarkan-ds-store-pertama-di-malaysia",
        "pemandu-melarikan-diri-selepas-menyebabkan-kemalangan",
        "mini-malaysia-imbau-kembali-pencapaian-sempena-ulang-tahun-ke-60",
        "honda-sedang-membangunkan-helmet-berteknologi-pengenalan-muka",
        "ktm-ingin-membeli-ducati",
        "tips-untuk-elakkan-peragut",
        "ktm-kekal-dengan-kerangka-keluli-dan-suspensi-wp",
        "sic-pilih-adam-bagi-siri-tcr-asia",
        "rxz-dijual-dengan-harga-rm47-ribu",
        "kepala-yamaha-y15zr-v2-kini-jadi-buruan-pencuri",
        "jentera-perlumbaan-moto2-mv-agusta-f2-diperkenalkan",
        "shell-eco-marathon-2019-misi-mencari-kenderaan-paling-jimat-tenaga-bermula",
        "motogp-2018-alvaro-bautista-akan-menggantikan-jorge-lorenzo-di-phillip-island",
        "ten-kate-kembali-ke-worldsbk-bersama-yamaha-dan-loris-baz",
        "suzuki-failkan-paten-bagi-sebuah-enjin-satu-silinder-yang-unik",
        "amaran-jangan-terpedaya-dengan-rupa-comel-citroen-c3-aircross",
        "ktm-2020-kembalinya-jentera-off-road-4-lejang",
        "triumph-thruxton-r-binaan-hedonic-amazing",
        "ketua-pegawai-eksekutif-ducati-ducati-semakin-hampir-pada-pengilangan-model-elektrik",
        "honda-cb125m-concept-motosikal-mini-muktamad",
        "pusat-latihan-ducati-asia-pacific-training-centre-dibuka",
        "hyundai-kia-ungguli-ranking-kereta-paling-berkualiti-2019",
        "worldsbk-phillip-island-2019-bautista-dan-ducati-tunjuk-taring-dalam-perlumbaan-sulung-mereka",
        "sdap-buka-kedai-pop-up-porsche-di-pulau-pinang",
        "pratonton-option-719-di-bmw-motorrad-auto-bavaria",
        "tunggang-uji-vespa-sprint-150-abs-jentera-itali-yang-selesa-berprestij-dan-menawan",
        "perodua-sumbang-50-myvi-kepada-bomba-institusi-pengajian-tinggi",
        "pemilik-terkilan-kaliper-aprilia-rsv4-dan-ducati-panigale-899-dicuri",
        "tunggang-uji-honda-cb250r-2019-ringkas-namun-menyeronokkan",
        "bmw-motorrad-nightfuel-johor-bahru-lifes-a-party",
        "kuala-lumpur-bandar-ke-5-paling-mahal-untuk-membeli-kereta-di-dunia",
        "niat-membantu-bengkel-sanggup-baiki-motosikal-secara-hutang-tapi-pelanggan-pula-lesap",
        "antara-ducati-scrambler-desert-sled-icon-cafe-racer-dan-full-throttle",
        "naza-taja-acara-wheel-walk-fun-run",
        "kelab-motosikal-shadowfax-mc-malaysia-anjurkan-rumah-terbuka-deepavali",
        "harga-yamaha-y15zr-v2-2019-didedahkan-dari-rm-8168",
        "jimat-sehingga-rm15000-dengan-naza-kia-malaysia",
        "lee-motors-autocare-kini-menawarkan-pengalaman-premium-bmw",
        "risau-letih-tunggang-yamaha-yzf-r15-balik-kampung-tengok-video-ini",
        "tiga-model-dengan-abs-didatangkan-secara-standard-pembelian-berbaloi",
        "timbalan-menteri-dalam-negeri-terlibat-kemalangan-di-ranau",
        "tmc-dumont-enjin-kapal-terbang-dalam-sebuah-motosikal",
        "281527-kemalangan-direkodkan-selangor-dan-johor-penyumbang-utama",
        "ramai-peminat-sukan-permotoran-di-malaysia-f1-perlu-kembali-tun-m",
        "toyota-c-hr-dikemaskini-untuk-2019-dari-rm150000",
        "mercedes-benz-malaysia-kekal-jenama-kereta-mewah-pertama-negara",
        "harga-ron-95-ron-97-turun-dari-5-11-januari",
        "pandu-uji-model-baharu-bmw-21-jun-ini",
        "konvoi-motogp-givi-malaysia-2018-tradisi-diteruskan",
        "suzuki-katana-2019-telah-tiba-di-malaysia",
        "bmw-bersama-parkeasy-shell-dan-sunway-lancar-reserveshell-recharge-bays",
        "menangi-sebuah-toyota-starlet-kp61-di-retro-havoc-2019",
        "dapatkan-kereta-ferrari-idaman-dengan-hanya-rm15-90-di-stesen-shell",
        "bmw-z4-buat-penampilan-mengejut-di-mitec",
        "honda-perkenalkan-motosikal-elektrik-cr-di-tokyo",
        "nissan-x-trail-facelift-2019-diperkenalkan-dari-rm139900",
        "pusingan-motogp-indonesia-bakal-menjadi-perlumbaan-motogp-jalan-raya-pertama-bermula-2021",
        "jadual-peraturan-dan-grid-bagi-fim-enel-motoe-world-cup-2019-disahkan",
        "dua-pelumba-bertinju-di-atas-litar",
        "mick-shumacher-bakal-teruskan-legasi-ayahnya-di-formula-1",
        "perodua-mid-valley-pindah-ke-menara-mbmr-jalan-syed-putra",
        "program-karakuri-marii-dan-perodua-sasar-peningkatan-ekosistem-automotif-negara",
        "givi-memperkenalkan-barisan-produk-baharu",
        "motogp-2019-repsol-honda-perkenalkan-jentera-2019",
        "kempen-penyelenggaraan-istimewa-buat-pemilik-aprilia-di-pulau-pinang",
        "ducati-red-christmas-jimat-sehingga-rm50000",
        "video-tular-penunggang-motosikal-singapura-enggan-memadamkan-rokok-di-stesen-minyak",
        "showa-dan-brembo-buat-motosikal-harley-davidson-livewire",
        "motogp-nombor-69-akan-dibersarakan-sebagai-penghormatan-buat-nicky-hayden",
        "pusat-perkhidmatan-selepas-jualan-baharu-bagi-motosikal-mv-agusta-di-malaysia",
        "f1-hamilton-mahu-mercedes-jadi-pasukan-terbaik-dalam-sejarah",
        "motosikal-konsep-peugeot-p2x-roadster-dan-cafe-racer-diperkenalkan-di-paris-motorshow",
        "tunggang-uji-moto-guzzi-v9-roamer-custom",
        "maklumat-tambahan-aprilia-tuono-v4-1100-factory-2019-mula-memunculkan-diri",
        "simbol-tayar-motosikal-dan-makna-maknanya",
        "jentera-perlumbaan-ktm-rc16-motogp-untuk-dijual",
        "carlin-dunne-maut-kemalangan-dengan-jentera-prototaip-ducati-streetfighter-v4",
        "kenapa-anda-wajib-beli-dominar-400-2019",
        "motogp-2019-monster-energy-yamaha-motogp-persembahkan-kemasan-grafik-yamaha-yzr-m1-2019",
        "jpj-jangan-lari-atau-anda-akan-disenarai-hitamkan",
        "11-kamera-awas-akan-ditambah-di-lebuhraya-plus",
        "salah-masuk-lorong-motosikal-jadi-mangsa",
        "mercedes-benz-star-mobile-pertama-dilancarkan-di-malaysia",
        "porsche-911-generasi-ke-8-dilancarkan-harga-dari-rm1-1j",
        "dua-tawaran-baharu-menanti-hafizh-syahrin-razlan-razali",
        "harley-davidson-bakal-tembusi-pasaran-250-500cc-tahun-depan",
        "scania-memperkenalkan-trak-baharu",
        "teknologi-motogp-dijangka-ada-pada-model-yamaha-yzf-r1-generasi-akan-datang",
        "aam-kerap-langgar-peraturan-kbs-jelas-mengapa",
        "art-of-speed-kota-bharu-2019-tiba-di-kelantan",
        "kawasaki-ninja-zx-6r-2019-dilancarkan-di-aimexpo",
        "anugerah-kereta-dunia-2019-jaguar-i-pace-rangkul-kejayaan-treble",
        "mercedes-benz-a-class-2018-dilancarkan-dari-rm227888",
        "moto2-folger-kembali-ganti-khairul-idham-untuk-tiga-perlumbaan",
        "semua-jalan-raya-menggunakan-lampu-led-bermula-september",
        "petronas-sprinta-bonanza-2019-dihangatkan-lagi-dengan-hadiah-motosikal-yang-pertama",
        "benelli-rfs-150i-tampil-dengan-rekaan-grafik-lebih-garang",
        "frost-sullivan-best-practices-award-ford-ranger-dinobat-trak-pikap-terbaik-2019",
        "pdrm-nafikan-yang-mereka-menggunakan-model-benelli-trk-502",
        "lebih-banyak-model-ducati-v4-akan-tiba",
        "kenal-pasti-simptom-suspensi-bahagian-2-redaman-lantunan",
        "suzuki-perkenalkan-swift-katana-terhad-kepada-30-unit",
        "menteri-pengangkutan-umum-pindaan-baharu-peraturan-cermin-gelap",
        "polis-buru-dua-lelaki-terlibat-dengan-sindiket-tipu-jual-kereta",
        "tunggang-uji-bmw-r-nine-t-scrambler-daya-tarikan-sejati",
        "boon-siew-honda-umum-kemas-kini-baharu-bagi-cb250r-dan-crf250-rally",
        "hog-pj-anjurkan-safe-rider-skills-program",
        "aprilia-malaysia-bermula-dengan-langkah-kanan-sewaktu-acara-bersama-pelanggan-pertama-mereka",
        "bmw-r-1250-gs-r-1250-gs-adventure-dan-f-850-gs-kini-dilancarkan",
        "tesla-tarik-balik-penjualan-online-model-3",
        "helmi-tekad-gegar-arrc-bersama-jentera-cbr600rr",
        "ajp-pr7-motosikal-rali-yang-menggiurkan",
        "mengapa-beli-skuter-honda-pcx-electric-bila-anda-boleh-menyewanya",
        "soal-jawab-bersama-pelajar-antarabangsa-di-kolej-automotif-toc",
        "pemandu-lain-punya-hal-orang-lain-jadi-mangsa",
        "ducati-peroleh-keuntungan-sebanyak-7-pada-tahun-2018",
        "kawasaki-modenas-bakal-bangunkan-jentera-baharu",
        "lelaki-gagal-ujian-memandu-ugut-pegawai-jpj-dengan-pisau",
        "kemunculan-motosikal-terbang-menggemparkan-warga-thailand",
        "lanjutkan-waranti-bateri-hibrid-dengan-hanya-rm2688",
        "motogp-2019-jentera-ktm-rc16-hafizh-syahrin-secara-lebih-terperinci",
        "kelainan-upaya-penglihatan-bukan-penghalang-buat-azhar-ibrahim",
        "motogp-apa-itu-long-lap-penalty",
        "bmw-f-850-gs-adventure-2019-diperkenalkan-di-eicma-2018",
        "dani-pedrosa-sah-jadi-penunggang-uji-bagi-pasukan-red-bull-ktm",
        "tiada-tambah-nilai-di-lebuhraya-plus-hingga-10-jun",
        "hyundai-santa-fe-dilancarkan-harga-bermula-dari-rm169888",
        "hafizh-syahrin-sedia-menyahut-cabaran-motogp-2019-bersama-ktm",
        "shell-eco-marathon-asia-2019-litar-sepang-bakal-uji-kemampuan-rekaan-anak-muda",
        "honda-crf1000l-africa-twin-bakal-tampil-dengan-enjin-1100cc-pada-tahun-2020",
        "pemandu-myvi-buat-hal-lagi",
        "marsyal-kantoi-ambil-sarung-botol-brek-alex-rins",
        "petronas-terus-diberi-kepercayaan-oleh-proton",
        "pandu-uji-ford-ranger-wildtrak-2019-trak-pujaan-ramai",
        "honda-lancar-model-cbr650r-dan-cb650r-harga-dari-rm43499",
        "worldsbk-2019-alvaro-bautista-dan-ducati-mendominasi-hari-pertama-ujian",
        "kawasaki-ninja-zx-10rr-dan-zx-6r-2019-kini-di-malaysia-dari-rm79900",
        "honda-hr-v-sport-2019-dilancarkan-di-eropah-1-5-liter-vtec-turbo",
        "fsr-technology-perkenalkan-produk-tuneboss-baharu-sewaktu-motogp-malaysia-2018",
        "sebuah-syarikat-jepun-merancang-untuk-memasarkan-motosikal-terbang-menjelang-2022",
        "video-bekas-penunggang-motogp-nobuatsu-aoki-bawa-suzuki-katana-jalan-jalan",
        "aprilia-rs660-bakal-direalisasikan-dalam-masa-terdekat",
        "bmw-malaysia-memperkenalkan-the-8",
        "yamaha-mt-07-tracer-bakal-tiba-di-malaysia",
        "moto-guzzi-tuscany-experience-demi-cinta-terhadap-pengembaraan-dan-jenama-moto-guzzi",
        "dovizioso-tidak-puas-hati-dengan-jentera-desmosedici-gp19",
        "naik-motosikal-mampu-jimat-hampir-rm10000-setahun",
        "fattah-amin-dilantik-sebagai-duta-toyota-c-hr",
        "enjin-moto2-triumph-2019-sehebat-manakah-kuasanya",
        "bmw-motorrad-malaysia-perkenalkan-waranti-3-tahun-dan-bantuan-tepi-jalan-3-tahun",
        "gp-azerbaijan-mercedes-lakar-sejarah-baharu-di-formula-1",
        "perodua-myvi-gt-konsep-garang-luar-biasa",
        "volvo-trucks-malaysia-sumbang-rm10650-untuk-mangsa-tragedi-palu-indonesia",
        "tunggang-uji-honda-cb1000r-neo-sports-cafe",
        "motogp-pedrosa-tidak-dapat-menghadiri-ujian-pemanas-ktm-di-sic",
        "ducati-multistrada-950-s-2019-dan-ducati-multistrada-950-2019-menawarkan-lebih-banyak-perincian",
        "pratonton-eksklusif-diavel-1260-s-jentera-luar-biasa-ducati",
        "hjc-rpha-70-st-wolverine-diperkenalkan",
        "boss-hoss-lamborghini-motosikal-buatan-khas-bruce-wayne",
        "mercedes-benz-malaysia-lancar-tiga-suv-baharu-dari-rm915888",
        "rm15000-menanti-pemilik-isuzu-d-max-dengan-perbatuan-tertinggi",
        "ini-10-motosikal-paling-hodoh-pernah-dihasilkan-di-dunia",
        "lebih-1000-unit-proton-x70-dihantar-sempena-tahun-baru-cina",
        "jom-berkhemah-dengan-modenas-dominar-explore-the-unexplored",
        "anggota-polis-maut-dilanggar-motosikal-ketika-bertugas",
        "lesen-motosikal-percuma-di-terengganu-bermula-dari-1-februari",
        "lg-bekerjasama-dengan-microsoft-demi-revolusi-industri-automotif",
        "remaja-menjadi-mangsa-penipuan-dalam-jualan-motosikal-atas-talian",
        "blancpain-2019-tunku-abdul-rahman-bakal-buat-penampilan-sulung",
        "norton-breitling-sport-diperkenalkan",
        "bmw-r-1250-gs-adventure-2019-diperkenalkan-dengan-enjin-shiftcam",
        "harga-model-bmw-s-1000-rr-2019-bagi-pasaran-amerika-syarikat-didedahkan",
        "penyanyi-utama-kumpulan-prodigy-dan-penggemar-motosikal-keith-flint-meninggal-dunia",
        "motosikal-flat-tracker-buatan-khas-triumph-bonneville-super-hooligan",
        "perodua-sambut-tahun-baru-cina-di-hospital-selayang",
        "model-ajp-pr5-250-serta-pr7-600-adventure-2019-telah-tiba-di-malaysia",
        "cermin-gelap-menyukarkan-tugas-kami-polis",
        "helmet-dalam-motogp-2019-perlu-mematuhi-standard-baharu-fim",
        "enjin-250cc-4-silinder-kawasaki-zx25r-dalam-pembikinan",
        "kes-curi-tayar-kereta-di-subang-jaya-semakin-menjadi-jadi",
        "zontes-bakal-ubah-persepsi-motosikal-china",
        "proton-x70-anda-boleh-berborak-dengan-suv-ini",
        "lego-perkenalkan-lego-creator-expert-harley-davidson-fat-boy",
        "lamborghini-huracan-evo-2019-dilancarkan-dengan-640hp",
        "helmet-hjc-rpha-11-venom-2-diperkenalkan",
        "audi-malaysia-tampil-dengan-suv-premium-terbaru",
        "kitaco-honda-monkey-125-cafe-si-comel-yang-ranggi",
        "harley-davidson-petaling-jaya-memperkenalkan-iron-1200",
        "pusat-attz-pertama-kini-dibuka-di-malaysia",
        "lokatag-tawar-kemudahan-bayar-tol-dengan-lebih-efisien",
        "puig-perkenalkan-rangkaian-spoiler-sisi-downforce-winglet-superbike",
        "buat-semua-pemilik-modenas-dominar-ada-satu-konvoi-khusus-yang-epik-untuk-anda-pada-hujung-minggu-ini",
        "pemandu-singapura-paling-banyak-saman-tertunggak-di-malaysia",
        "galeri-gambar-motosikal-zontes",
        "keputusan-mahkamah-rayuan-motogp-memihak-kepada-ducati",
        "pemergian-mohd-hafiz-nor-azman-perlu-dijadikan-satu-iktibar",
        "program-premium-ferrari-perlindungan-komprehensif-bagi-setiap-pemilik",
        "sambutan-ulang-tahun-ke-tiga-kingz-motorcycle-group",
        "tabiat-yang-perlu-ditanam-untuk-cemerlang-dalam-industri-automotif-dan-sukan-permotoran",
        "givi-malaysia-lancarkan-blog-dan-komuniti-givista",
        "tenneco-inc-akan-memiliki-saham-majoriti-dalam-ohlins-racing-a-b",
        "selamat-tinggal-suzuki-gsx-r750-dan-gsx-r600",
        "detik-pengiraan-untuk-sarawak-borneo-cross-country-rally-2018-bermula",
        "10-perkara-yang-perlu-anda-tahu-mengenai-ducati-diavel-1260-s-baharu",
        "bahrain-berminat-import-proton-x70",
        "mercedes-a250-amg-sesi-pandu-uji-bertukar-ke-sesi-uji-kesabaran",
        "miliki-bmw-i3s-dengan-bayaran-bulanan-serendah-rm3188",
        "video-teaser-bmw-s-1000-rr-2019-ditayangkan-motosikal-dilihat-sedang-diuji",
        "mat-salleh-jadi-mangsa-rembat-kaliper-brek",
        "ducati-dan-next-bike-sdn-bhd-perbaharui-kerjasama-mereka",
        "boon-siew-honda-sasar-jadi-jenama-paling-laris-bagi-tahun-2019",
        "mv-agusta-brutale-1000-serie-oro-2019-jentera-super-naked-buas-205hp",
        "kenal-pasti-simptom-suspensi-bahagian-1-pra-muatan",
        "pameran-michael-50-kini-dibuka-di-muzium-ferrari",
        "koleksi-hebat-mv-agusta-klasik-untuk-dijual",
        "sesi-ramah-mesra-istimewa-buat-kelab-pemilik-desmo-malaysia-di-ujian-pra-musim-sepang",
        "polis-buru-penunggang-degil-di-lebuhraya-gesa-guna-lorong-motosikal",
        "yamaha-yzf-r3-2019-diperkenalkan",
        "kes-lantai-bas-berlubang-puspakom-dan-pdrm-jalin-kerjasama",
        "honda-putar-belit-kenyataan-saya-ciabatti-ducati",
        "lelaki-tertinggal-ibu-di-rr-sedar-selepas-200km-perjalanan",
        "norton-atlas-ranger-dan-norton-atlas-nomad-diperkenalkan",
        "ujian-pra-musim-motogp-sepang-2019-ducati-dominasi-pada-hari-terakhir",
        "bmw-8-series-gran-coupe-siapa-kata-kereta-coupe-tak-praktikal",
        "keprihatinan-netizen-selamatkan-pengguna-jalan-raya",
        "naik-taraf-hon-motosikal-penting-atau-tidak",
        "honda-uk-dedahkan-harga-bagi-honda-cbr650r-2019",
        "syarikat-di-china-dakwa-hasilkan-kenderaan-berkuasa-air",
        "zaqhwan-kembali-ke-litar-cub-prix",
        "hong-leong-yamaha-motor-membuat-pemanggilan-semula-bagi-model-yamaha-yzr-r5",
        "pemandu-yang-melanggar-nicky-hayden-didapati-bersalah",
        "jaguar-i-pace-dinobat-kereta-terbaik-eropah",
        "arlen-ness-meninggal-dunia-1939-2019",
        "rayakan-sebulan-nikmati-tawaran-hebat-di-naza-automall-hujung-minggu-ini",
        "bmw-memperkenalkan-bmw-3-series-generasi-ke-7-paling-berkuasa",
        "toyota-vios-2019-dipratontonkan-di-klims-2018-dari-rm77200",
        "motosikal-naked-moto-corsa-2000cc-sedang-dibangunkan",
        "honda-wave-125i-baharu-diperkenalkan-dari-rm5999",
        "beg-udara-aktif-secara-tiba-tiba-honda-panggil-semula-137-ribu-unit-cr-v",
        "triumph-malaysia-memperkenalkan-5-model-baharu-dalam-pasaran",
        "tunggang-uji-kawasaki-ninja-h2-sx-se-jentera-merentas-ruang-dan-masa-dua-roda",
        "petrol-percuma-untuk-penunggang-motosikal-di-caltex-batu-8-kepong",
        "ambil-alih-4-konsesi-tol-dapat-kurangkan-beban-pengguna-lim-guan-eng",
        "bikers-kental-2-di-pawagam-14-mac-2019",
        "stesen-minyak-petronas-solaris-besraya-serdang-dibuka-semula",
        "litar-antarabangsa-sepang-dan-institut-sukan-negara-menandatangani-perjanjian-kerjasama-strategik-rasmi",
        "tanggapan-pertama-ducati-hypermotard-950-dan-950-sp-raja-jentera-hooligan",
        "pusat-3s-kedua-mitsubishi-motors-malaysia-dibuka-di-bintulu",
        "pencuri-motosikal-diberkas-gagal-larikan-yamaha-125z",
        "shell-malaysia-perkenal-minyak-enjin-khas-untuk-kenderaan-pikap",
        "sambutan-ulang-tahun-ke-10-naza-prestige-sdn-bhd",
        "hafiz-syahrin-dikurniakan-darjah-kebesaran-bintang-kegemilangan-sukan",
        "fp2-motogp-argentina-2019-21-orang-penunggang-dipisahkan-dengan-jarak-satu-saat",
        "tunggang-uji-kawasaki-ninja-zx-10r-se-2019-jiwa-kelajuan",
        "ktm-atasi-penjualan-harley-davidson-buru-kedudukan-kawasaki",
        "proton-persona-2019-diperkenalkan-tempah-dengan-hanya-rm10",
        "ducati-diavel-1260-2019-diperkenalkan-jentera-muscle-itali-sejati-159hp",
        "kalendar-arrc-musim-2019-diumumkan-pusingan-baharu-di-korea-selatan",
        "anak-kunci-pintu-kereta-sebab-nak-main-telefon-ibu-terpaksa-panggil-bomba",
        "rakyat-singapura-jadi-pemilik-pertama-bugatti-chiron-di-asia-tenggara",
        "gejala-rempit-mula-bertapak-di-singapura",
        "razlan-ucap-selamat-tinggal-kepada-mam",
        "penjualan-ktm-terus-meningkat-di-eropah-pierer-luah-rasa-teruja",
        "ducati-elettrico-bakal-menjadi-kenyataan",
        "honda-jazz-mugen-br-v-special-edition-dilancarkan-dari-rm88600",
        "rm1-8-juta-mercedes-amg-gt-63-s-coupe-buat-ramai-melopong",
        "maserati-levante-vulcano-dilancarkan-10-unit-sahaja-di-malaysia-2",
        "valentino-rossi-menangi-monza-rally-buat-kali-ke-tujuh",
        "penunggang-motosikal-mengamuk-dan-musnahkan-motosikalnya-sendiri-setelah-disaman",
        "regent-no-1-motosikal-elektrik-bercirikan-retro-ke-pasaran-2020",
        "jpj-selangor-lelong-107-kenderaan-24-april-ini",
        "who-jalan-raya-thailand-paling-merbahaya-di-asia-tenggara-india-paling-tinggi-kadar-kematian-di-seluruh-dunia",
        "ipk-selangor-tampil-ber-bezza-dengan-perodua",
        "subsidi-minyak-petrol-ron95-buat-motosikal-bawah-125cc",
        "ducati-lancar-9-model-baharu-serentak-v4-r-paling-curi-tumpuan",
        "5-motosikal-paling-ngam-untuk-ulang-alik-ke-tempat-kerja",
        "cabaran-toyota-vios-diana-boy-dan-brendon-muncul-juara-musim-2",
        "bmw-motorrad-international-gs-trophy-2020-akan-diadakan-di-middle-earth",
        "bmw-motorrad-patenkan-pengurut-punggung",
        "mercedes-benz-malaysia-lancar-s-class-baharu-harga-dijangka-bermula-rm658888",
        "honda-mean-mower-mesin-potong-rumput-dengan-enjin-cbr1000rr",
        "honda-e-prototype-bakal-tawan-pasaran-eropah",
        "pelanggan-caltex-menang-mercedes-benz-glc-200",
        "jeremias-israel-menghangatkan-rimba-raid-2019-di-janda-baik",
        "bawa-pulang-kereta-kia-serendah-rm8000-di-kia-pre-owned-fest",
        "cub-prix-fazrul-harapkan-tuah-di-batu-kawan",
        "malaysia-autoshow-2019-honda-civic-type-r-mugen-concept-paling-curi-tumpuan",
        "suv-perodua-aruz-2019-dilancarkan-secara-rasmi-dari-rm72900",
        "lebih-50-peratus-rakyat-malaysia-tak-tahu-cara-penjagaan-kereta",
        "bmw-motorrad-bakal-dominasi-pasaran-malaysia",
        "imej-dan-spesifikasi-bmw-s-1000-rr-2019-dibocorkan",
        "bmw-s-1000-rr-telah-siap-sedia-untuk-worldsbk-musim-2019",
        "demam-motogp-di-litar-antarabangsa-sepang-kembali-buat-kali-ke-20",
        "mv-augusta-superveloce-800-akan-dilancarkan-tahun-depan",
        "aprilia-rs-660-concept-diperkenalkan-di-eicma-2018",
        "model-triumph-thruxton-tfc-2019-lancarkn-rangkaian-triumph-factory-custom",
        "perodua-x-concept-masa-hadapan-perodua-cerah",
        "paten-motosikal-tiga-roda-honda-didedahkan",
        "go-auto-higer-ace-2019-dilancarkan-van-18-tempat-duduk",
        "shell-malaysia-miliki-stesen-petrol-pertama-dengan-indeks-bangunan-hijau",
        "jom-tunggang-uji-moto-guzzi-v85tt-di-rimba-valley",
        "bmw-m2-competition-diperkenalkan-harga-dari-rm626800",
        "myvi-terbang-cetuskan-kemalangan-di-petaling-jaya",
        "geng-ysuku-kena-cekup-terlibat-kes-ragut-di-muar",
        "video-tinjauan-laluan-motosikal-di-lebuhraya-persekutuan",
        "10-perkara-yang-dinantikan-bagi-motogp-2019",
        "bugatti-peragakan-angkup-titanium-cetakan-3d-pertama-dunia",
        "worldsbk-2019-alvaro-bautista-dan-ducati-kekalkan-penguasaan-pada-hari-kedua",
        "tun-dr-mahathir-rasai-teknologi-kenderaan-autonomi",
        "dengarlah-bunyi-toyota-supra-baharu",
        "aprilia-rsv4-1100-factory-dilancarkan-rm159900",
        "program-bmw-product-genius-diperkenalkan",
        "207-kenderaan-tersadai-di-putrajaya-berdepan-tindakan-disita",
        "honda-cb125x-concept-masa-depan-motosikal-adventure-touring",
        "moto2-phillip-island-2018-brad-binder-raih-kemenangan-ketiganya-musim-ini-di-australia",
        "padah-letak-kereta-sesuka-hati-dapat-paint-job-percuma",
        "motosikal-bmw-s-1000-rr-2019-dilengkapi-dengan-injap-batang-berongga-titanium",
        "cub-prix-2019-afif-lakar-kemenangan-pertama-musim-ini",
        "ketua-pasukan-red-bull-ktm-tech-3-herve-poncharal-berang-dengan-hafizh-syahrin",
        "marc-marquez-juara-dunia-motogp-2018",
        "e3-forza-horizon-4-dikemas-kini-dengan-tema-lego",
        "konvoi-modenas-dominar-explore-the-unexplored-menggegarkan-selatan-tanah-air",
        "10-soalan-dijawab-tentang-toyota-vios-2019-as-never-before",
        "jual-beli-kenderaan-kini-lebih-mudah-melalui-myauction",
        "motosikal-dua-lejang-suter-mmx-500-2017-terpakai-untuk-dijual",
        "indonesia-muncul-pasaran-motosikal-terbesar-di-asia-tenggara-bagi-tahun-2018",
        "rasmi-modenas-ninja-650-z650-dilancarkan-dari-rm34500",
        "spesifikasi-bajaj-dominar-400-2019-dibocorkan",
        "penunggang-motosikal-jadi-mangsa-tali-melintang-di-greenwood",
        "pegawai-wanita-pertama-dalam-unit-penguatkuasaan-bermotosikal-jpj",
        "penunggang-motosikal-yang-memukul-pekerja-petronas-didenda-sebanyak-rm2000",
        "tayar-goodyear-dikitar-semula-di-sekolah-kebangsaan-seksyen-20",
        "valentino-rossi-sambut-ulang-tahun-kelahiran-ke-40-hari-ini",
        "rossi-tidak-sehebat-dulu-agostini",
        "adiva-ad3-400-dilancarkan-dari-rm38800",
        "tiada-selfie-tiada-grab",
        "mengenal-pasti-simptom-suspensi-bahagian-3-redaman-pemampatan",
        "gp-qatar-vinales-bermula-di-petak-depan",
        "worldsbk-2019-ducati-panigale-v4-r-bakal-dikurangkan-250-rpm",
        "heaven-mc-bantu-harley-davidson-petaling-jaya-di-3damansara",
        "4-daripada-10-warga-malaysia-menggunakan-telefon-ketika-memandu",
        "jualan-motosikal-elektrik-semakin-meningkat-di-eropah",
        "harley-davidson-beli-syarikat-stacyc-bakal-perkenalkan-basikal-e-push",
        "video-kemalangan-ngeri-perlu-dijadikan-pengajaran",
        "beraya-sakan-dengan-volkswagen-tahun-ini",
        "ottimo-technologies-sdn-bhd-perkenalkan-model-viz110-rm4288",
        "tangan-kanak-kanak-terperangkap-pada-roda-belakang-motosikal-akibat-jaket-yang-longgar",
        "royal-enfield-akan-buka-kilang-pemasangan-di-thailand",
        "polis-berjaya-menahan-penunggang-motosikal-singapura-dengan-nombor-plet-yang-ditutup-dengan-pita-pelekat",
        "berita-hebat-buat-para-pemilik-harley-davidson-sportster",
        "worldsbk-2019-pasukan-moriwaki-althea-honda-factory-team-perkenalkan-jentera-honda-cbr1000rr-fireblade-sp2",
        "kerajaan-hapuskan-kutipan-tol-motosikal-sebagai-langkah-pertama",
        "yamaha-tenere-700-mula-dijual-pertengahan-2020",
        "inilah-bmw-x7-yang-pertama-di-dunia",
        "pulsar-ns250-bakal-dilancarkan-awal-2020",
        "aprilia-shiver-900-2019-dilancarkan-rm72000",
        "lewis-hamilton-terbabas-sewaktu-menunggangi-motosikal-superbike-kirim-pesanan-buat-valentino-rossi",
        "pemilik-terkejut-kereta-mpv-miliknya-telah-diklon",
        "kemalangan-suv-jambatan-pulau-pinang-kali-kelima-kejadian-seumpamanya-berlaku",
        "geng-skuter-bikin-onar-di-lebuhraya-pantai-timur",
        "kempen-safedrive-volvo-beri-fokus-pemakaian-tali-pinggang-keledar",
        "tayar-perlumbaan-pirelli-diablo-supercorsa-sc1-untuk-motosikal-berkapasiti-kecil",
        "lawatan-kilang-zontes",
        "bagaimanakah-kamera-aes-berfungsi",
        "polis-buru-suspek-rambut-perang-curi-yamaha-125zr",
        "pengarah-sukan-ferrari-f1-massimo-rivola-dilantik-sebagai-ketua-pegawai-eksekutif-aprilia-racing-baharu",
        "yamaha-yzf-r25-2019-dilancarkan-oleh-hong-leong-yamaha-motor",
        "motogp-gp-amerika-makanan-marquez",
        "road-less-travelled-dari-malaysia-ke-china-dengan-proton-x70",
        "tinggal-botol-air-dalam-kereta-boleh-menyebabkan-kebakaran",
        "modenas-lancarkan-program-realiti-modenas-pulsar-dareventure",
        "kematian-carlin-dunne-motosikal-akan-diharamkan-daripada-sertai-pikes-peak",
        "cub-prix-azroy-sekat-dominasi-yamaha-di-jasin",
        "druid-motorcycles-menghubungkan-semua-motosikal-dengan-sistem-ai",
        "ducati-scrambler-desert-sled-dan-icon-ceritera-dua-jentera-berbeza-upaya",
        "mini-countryman-plug-in-hybrid-wired-diperkenalkan-harga-dari-rm250888",
        "prestasi-semasa-espargaro-umpama-casey-stoner-pada-2007-zarco",
        "ducati-multistrada-950-yang-dikemaskini-sedang-diuji",
        "motosikal-aprilia-tuareg-900-ciptaan-oberdan-bezzi",
        "model-myvi-dijual-di-singapura-harga-dari-rm197-ribu",
        "jarvish-tawarkan-helmet-futuristik-x-dan-x-ar",
        "motogp-2019-ducati-team-lancarkan-jentera-ducati-desmosedici-gp19",
        "lebih-9998-honda-accord-dipanggil-semula",
        "minuman-yang-terbaik-dan-yang-perlu-anda-elakkan-untuk-kekal-hidrat",
        "shark-helmet-menjadi-penaja-utama-grand-prix-perancis-untuk-3-tahun",
        "shell-malaysia-nak-payung-percutian-ke-italy-new-zealand-atau-korea-selatan",
        "curi-tayar-majikan-kantoi-dengan-rakan-baik-bos-sendiri",
        "pasukan-aruba-it-racing-ducati-superbike-melancarkan-jentera-ducati-panigale-v4-r-worldsbk-2019",
        "tunggang-uji-yamaha-yzf-r15-jentera-hebat-dalam-pakej-yang-kecil",
        "warga-singapura-kantoi-tukar-nombor-plat-kenderaan-didenda-rm8000",
        "ron97-naik-3-sen-bermula-tengah-malam",
        "warna-baharu-buat-model-yamaha-x-max-250-2018",
        "dua-varian-baharu-minyak-enjin-motosikal-shell-advance-ax7-diperkenalkan",
        "pemilik-stesen-minyak-ini-tawarkan-baju-raya-terpakai-secara-percuma",
        "kia-picanto-gt-line-2019-diperkenalkan",
        "johann-zarco-kepenatan-bergelut-dengan-jentera-di-motogp-argentina",
        "honda-crf850l-sedang-dalam-pembikinan-africa-twin-mampu-milik",
        "gara-gara-nak-jimat-sanggup-cuci-kereta-di-stesen-minyak",
        "motogp-honda-lakar-kemenangan-ke-300-dalam-kelas-premier",
        "5-benda-wajib-ada-jika-menunggang-di-musim-panas",
        "honda-bakal-tutup-kilang-di-england-3500-pekerja-terjejas",
        "lexus-terima-tempahan-awal-bagi-nx300-harga-dari-rm313888",
        "arrc-azlan-shah-ungguli-kategori-asb1000",
        "ducati-mig-rr-kini-boleh-didapati-di-eropah",
        "azroy-dan-jentera-honda-kuasai-batu-kawan",
        "mesyuarat-agung-tahunan-kali-ke-tiga-desmo-owners-club-malaysia-docm",
        "shell-helix-hx8-formula-terbaik-perlindungan-enjin",
        "paul-teutel-sr-dari-american-choppers-kini-telah-kembali",
        "komponen-malaysia-dalam-suru-scrambler-motosikal-scrambler-elektrik-pertama-dunia",
        "peluang-buat-khairul-idham-pawi-dalam-pasukan-petronas-yamaha-sepang-motogp",
        "80-wakil-pengedar-rasmi-bmw-malaysia-terima-pengiktirafan",
        "franco-morbidelli-gembira-dapat-hadiahkan-tempat-lima-teratas-pertama-buat-pasukan-petronas-yamaha-sepang-racing-team",
        "tunggang-uji-honda-crf1000l-africa-twin-kemunculan-semula-legenda-dakar",
        "adik-meninggal-dunia-afdlin-shauki-mohon-info-kemalangan-dari-orang-ramai",
        "honda-group-perkukuh-hala-tuju-perlumbaan-motosikal-jalan-raya-di-asia-dan-oceania",
        "dapatkan-pemeriksaan-kenderaan-percuma-di-stesen-shell-terpilih",
        "2030-tahun-akhir-bagi-motosikal-yang-menggunakan-bahan-api-fosil",
        "triumph-motorcycles-buat-kemunculan-semula-di-baja-1000-dengan-triumph-scrambler-1200-2019",
        "suzuki-gsx-r1000-baharu-akan-menggunakan-pemasaan-injap-boleh-ubah-vvt-baharu",
        "gigi-dalligna-dan-ducati-beri-penjelasan-mengenai-winglet-lengan-ayun-setelah-selesai-kes-mahkamah",
        "motogp-2019-pelancaran-pasukan-red-bull-ktm-factory-racing-dan-red-bull-ktm-tech-3-racing",
        "ops-selamat-denda-maksimum-rm300-menanti-pesalah-trafik",
        "brad-binder-sertai-ktm-tech3-apa-hala-tuju-hafizh-selepas-ini",
        "untuk-dijual-jentera-honda-cbr1000rr-fireblade-sp2-worldsbk-milik-nicky-hayden",
        "ducati-vmoto-bakal-bangunkan-skuter-elektrik-bersama",
        "4-sebab-anda-perlu-pilih-iriz-dan-persona-berbanding-kereta-paling-laju-di-malaysia",
        "triumph-bonneville-speed-twin-2019-diperkenalkan",
        "mv-agusta-f4-claudio-2019-diperkenalkan-rm345280",
        "warna-baharu-buat-honda-africa-twin-2018-matt-ballistic-black-metallic",
        "pantas-dan-tidak-gentar-kami-menemubual-bee-salah-seorang-pelumba-superbike-wanita-paling-berjaya-di-malaysia",
        "marco-melandri-umum-persaraan-di-usia-36-tahun",
        "patuh-5-perkara-ini-jika-anda-mahu-ke-thailand",
        "kalau-marquez-atau-rossi-yang-buat-mereka-akan-terlepas-crutchlow",
        "pemandu-kereta-langgar-belakang-motosikal-salahkan-penunggang-motosikal",
        "ktm-790-adventure-2019-dan-ktm-790-adventure-r-2019-akan-dilancarkan",
        "rovr-stesen-minyak-bergerak-pertama-malaysia",
        "ducati-multistrada-bakal-dapat-platform-enjin-v4",
        "hyundai-elantra-tampil-dengan-rekaan-baharu",
        "rali-dakar-2020-akan-dianjurkan-di-arab-saudi",
        "ktm-tidak-akan-beralih-ke-chasis-aluminium-pierer-kritik-ducati",
        "pelancaran-rasmi-royal-enfield-super-meteor-650-di-malaysia-29-julai-ini",
        "malam-penghargaan-chia-motor-pj-kawasaki",
        "sesi-bual-bicara-bersama-gabriel-conti-jurutera-telemetri-pasukan-ducati-motogp",
        "romano-fenati-kembali-ke-moto3-untuk-tahun-2019",
        "hadkan-motosikal-kapchai-pada-70km-j-mengarut",
        "jpj-lebih-banyak-penguatkuasaan-diperlukan-untuk-tayar-celup",
        "motogp-marquez-dominasi-gp-argentina-rossi-sekat-dovizioso",
        "husqvarna-vitpilen-401-husqvarna-vitpilen-701-dan-husqvarna-svartpilen-401-kini-di-malaysia",
        "mercedes-benz-lancar-model-e350-amg-di-malaysia",
        "maserati-bakal-dilengkapi-teknologi-swapandu",
        "perodua-sasar-jualan-231000-unit-untuk-tahun-2019",
        "5-sebab-v85tt-mampu-cabar-pasaran-jentera-enduro-di-malaysia",
        "motogp-2019-penting-sangatkah-ujian-pra-musim",
        "yamaha-tracer-900-gt-2019-dilancarkan-oleh-hong-leong-yamaha-motor-dari-rm58888",
        "toyota-camry-2019-dilancarkan-di-klims-2018-rm189900",
        "aprilia-rs-660-diintip-sedang-diuji",
        "malaysia-akan-lancar-kereta-terbang-tahun-ini",
        "kawasaki-motors-malaysia-lancar-z250-dan-z400",
        "kejohanan-world-superbike-championship-worldsbk-2019-akan-menampilkan-tiga-perlumbaan-bagi-setiap-pusingan",
        "enjin-338cc-parallel-twin-percaturan-baharu-harley-davidson-tahun-2020",
        "kmsb-anjurkan-kempen-keselamatan-jalan-raya-kawasaki-2019",
        "toyota-kekal-jenama-kereta-paling-bernilai-di-dunia",
        "rasai-kemampuan-sebenar-mitsubishi-triton-di-setia-alam",
        "wartawan-automotif-hilang-selepas-tunggang-uji-honda-cb1000r",
        "suzuki-gsx-r1000rr-dibawa-dalam-sebuah-perlumbaan-rali",
        "bmw-motorrad-sedang-membangunkan-platform-enjin-boxer-1800cc",
        "perodua-rumah-jagaan-anak-anak-yatim-al-yakim-terima-sumbangan-rm5000",
        "harley-davidson-livewire-2020-akan-disediakan-bermula-ogos-2019",
        "20-myvi-baharu-jadi-mangsa-kes-curi-tayar-di-pulau-pinang",
        "gb-workshop-anjurkan-sesi-bual-bicara-kedai-pertama-buat-pemilik-mv-agusta",
        "proton-catat-rekod-jualan-baru-bagi-suku-pertama-2019",
        "tunggangan-media-ducati-multistrada-950",
        "insiden-lelaki-guna-motosikal-langgar-pasangan-wanita-dirakam-netizen",
        "volvo-trucks-malaysia-atur-kempen-keselamatan-jalan-raya",
        "boon-siew-honda-lancar-tiga-motor-baharu",
        "triumph-scrambler-1200-2019-akan-dilancarkan-dalam-masa-seminggu",
        "kerajaan-main-tarik-tali-dengan-khidmat-e-hailing-motosikal",
        "rasmi-modenas-versys-650-dilancarkan-dari-rm38400",
        "betul-ke-winglet-ducati-sekadar-menyejukkan-tayar",
        "gp-qatar-empat-pasukan-protes-penggunaan-alat-aerodinamik-oleh-ducati",
        "2300-kemalangan-direkodkan-di-lebuhraya-pulau-indah",
        "motogp-2019-team-suzuki-ecstar-dedahkan-jentera-suzuki-gsx-rr-2019",
        "padah-lari-dari-sekatan-jalan-raya-remaja-rempuh-kereta-peronda",
        "marquez-akui-terkejut-dengan-kepantasan-quartararo-morbidelli",
        "shell-malaysia-motogp-2018-alex-rins-dan-suzuki-terpantas-pada-hari-jumaat",
        "bunyi-kereta-elektrik-bmw-vision-m-next-dapat-sentuhan-hans-zimmer",
        "toby-price-menangi-rali-dakar-2019-dengan-pergelangan-tangan-yang-retak",
        "shell-eco-marathon-asia-kembali-ke-malaysia-untuk-tahun-ke-10",
        "jpj-lelong-65-buah-kenderaan",
        "motosikal-honda-cbr250rr-hrc-2019-diperagakan",
        "ducati-diavel-1260-s-materico-diperkenalkan",
        "bina-karier-dalam-industri-automotif-bersama-naza",
        "honda-gl1800-gold-wing-baharu-yang-lebih-bergaya",
        "percaya-atau-tidak-kadar-kemalangan-maut-malaysia-ketiga-tertinggi-di-asia",
        "harga-suzuki-katana-2019-didedahkan-di-uk",
        "258-kakitangan-proton-terima-pengikirafan-skm-tahap-3",
        "mma-gesa-kerajaan-haramkan-hisap-rokok-dalam-kenderaan",
        "rekaan-kawasaki-ninja-zx-25r-dapat-inspirasi-h2-mampu-menjana-60hp",
        "proton-perodua-kembali-terajui-pasaran-kereta-negara",
        "ernie-vigil-akan-mengemudi-jentera-triumph-scrambler-1200-xe-di-perlumbaan-mexican-1000-rally",
        "perodua-37400-unit-kenderaan-dijual-dalam-tempoh-dua-bulan",
        "bmw-1-series-kini-tampil-lebih-praktikal-mampu-cabar-golf-r-dan-amg-a35",
        "countdown-bagi-phuket-bike-week-ke-25-bermula",
        "op-selamat-14000-kemalangan-159-kematian-dalam-tempoh-9-hari",
        "harley-davidson-qianjiang-motorcycle-jalin-kerjasama-hasilkan-enjin-kecil-tahun-depan",
        "tawaran-hebat-harley-davidson-petaling-jaya",
        "cara-unik-seorang-pegawai-polis-trafik-delhi-berikan-kesedaran-kepada-pesalah-trafik",
        "kehadiran-memberangsangkan-di-karnival-gempak-santai-modenas",
        "honda-hr-v-2019-dilancarkan-dari-rm108800",
        "tayar-goodyear-assurance-triplemax-2-kini-lebih-selamat",
        "kira-detik-untuk-rali-dakar-2019-telah-bermula",
        "bmw-c-400-gt-2019-diperkenalkan",
        "welly-sungai-buloh-dilantik-sebagai-wakil-pengedar-rasmi-dan-cawangan-perkhidmatan-selepas-jualan-bagi-moto-guzzi-serta-aprilia",
        "gp-qatar-2019-lorenzo-gesa-perlumbaan-dimulakan-lebih-awal",
        "toyota-gazoo-racing-diana-danielle-janna-nick-tawan-batu-kawan",
        "umw-toyota-bersama-janna-nick-lancar-yaris-baharu-harga-dari-rm70888",
        "world-superbike-2019-pelancaran-pasukan-kawasaki-racing-team-worldsbk",
        "zarco-sedia-dengar-komen-pedrosa-beralih-ke-swingarm-gentian-karbon",
        "tips-menunggang-dalam-keadaan-berjerebu",
        "mitsubishi-triton-2019-diperkenalkan-dari-rm100000",
        "mercedes-benz-malaysia-lancar-model-a-200-dan-a-250-amg",
        "majlis-makan-malam-tahunan-kelab-motosikal-htc-2019",
        "lamborghini-sertai-motogp-dengan-penajaan-pasukan-pramac-ducati",
        "gara-gara-merempit-remaja-15-tahun-bersama-isteri-mengandung-ditahan",
        "yamaha-niken-tampil-lebih-ranggi-dengan-turbo",
        "ford-ranger-raptor-2019-kini-di-malaysia-rm199888",
        "sepuluh-fakta-ringkas-mengenai-model-zontes-zt310-t-zontes-zt310-r-zontes-zt310-x-dan-zontes-zt310-x-gp",
        "cawangan-3s-kia-dibuka-di-kota-bharu",
        "pemandu-singapura-kantoi-tukar-nombor-plat-palsu-di-malaysia",
        "ride-for-sight-tunggangan-mohd-adib-dari-pulau-pinang-ke-china",
        "kawasaki-dan-ktm-panggil-balik-model-di-amerika-syarikat",
        "jentera-kustom-hot-wheels-dan-hujan-menghangatkan-art-of-speed-2019",
        "tvs-apache-rtr-200-4v-race-edition-2-0-dilancarkan-rm10950",
        "promosi-hari-raya-menanti-pelanggan-mitsubishi",
        "boon-siew-honda-lancarkan-honda-pcx-hybrid-2019-honda-forza-300-2019-dan-honda-cbr1000rr-fireblade-2019",
        "marc-marquez-penunggang-paling-banyak-terbabas-dalam-motogp-2018",
        "jpj-pulau-pinang-akan-lelong-kereta-serendah-rm700",
        "tunggang-uji-ducati-multistrada-950-2018-sederhana-lebih-baik",
        "model-suzuki-akan-datang-mungkin-lebih-mudah-dikesan-oleh-radar",
        "konvoi-explore-the-unexplored-modenas-dominar-kembali-untuk-pusingan-ke-4",
        "isytihar-helmet-sebelum-ke-luar-negara-untuk-elak-dirampas",
        "ducati-streetfighter-v4-rekaan-officine-gp-design",
        "pdrm-saran-orang-ramai-isi-borang-balik-kampung",
        "shell-advance-ride-thru-cara-terbaik-untuk-menikmati-motogp",
        "ferrari-lakar-kejuaraan-ke-36-di-perlumbaan-24-jam-le-mans",
        "sambut-tahun-baru-cina-bersama-ducati-petaling-jaya",
        "kawasaki-ninja-zx-10rr-baharu-akan-muncul-pada-tahun-2020",
        "porsche-911-turbo-s-1200hp-kejar-320kmh-di-pantai",
        "fim-telah-mengemukakan-petisyen-kepada-jawatankuasa-olimpik-antarabangsa-untuk-menyertakan-acara-trial-e",
        "shelby-gt500-2020-mustang-paling-canggih-dan-berkuasa-dalam-sejarah",
        "4-sebab-anda-perlu-elak-beli-helmet-tiruan",
        "kawasaki-ninja-zx-4r-masuk-malaysia-suku-ketiga-2024",
        "video-bugatti-uji-kaliper-brek-titanium-teknologi-cetakan-3d",
        "konvoi-100-buah-ferrari-gegar-kuala-lumpur",
        "piaggio-group-lancar-cawangan-ke-500-di-istanbul",
        "motogp-phillip-island-2018-maverick-vinales-akhiri-kemarau-terpanjang-yamaha",
        "kolej-automotif-toc-dari-sudut-pandangan-pelajar",
        "tiada-diskaun-bagi-bayaran-kompaun-jpj-anthony-loke",
        "motogp-2019-ducati-beri-amaran-akan-mengusulkan-bantahan-terhadap-winglet-honda",
        "saman-rm300-on-the-spot-musim-tahun-baru-cina-2019",
        "2018-benelli-rfs150i-edisi-terhad-rm7400-anggaran",
        "tunggang-uji-ktm-790-adventure-dan-ktm-790-adventure-r",
        "anda-boleh-berasa-marah-pada-menteri-pengangkutan-kata-yb-anthony-loke",
        "bmw-motorrad-akan-kembali-ke-world-superbike-championship-worldsbk-2019",
        "international-engine-powertrain-award-ferrari-rangkul-anugerah-enjin-terbaik",
        "alvaro-bautista-dan-perbezaan-antara-jentera-pengilang-dan-satelit",
        "marquez-terbabas-rins-lakar-kemenangan-sulung-di-austin",
        "lightning-ls-218-motosikal-elektrik-200hp-228nm-351km-j",
        "model-kereta-terbang-vector-terima-kecaman",
        "honda-monkey-dengan-bahagian-buatan-khas-cetakan-3d",
        "ducati-panigale-v4-25-anniversario-916-bakal-tiba-di-malaysia-awal-2020",
        "jet-pejuang-ini-menggunakan-enjin-bmw-s1000rr",
        "rekaan-oleh-triumph-enjin-dan-chasis-oleh-bajaj",
        "myvi-buat-hal-lagi-kali-ini-gt-r-jadi-mangsa",
        "honda-hr-v-2019-kompak-suv-terlaris-malaysia",
        "sebuah-motosikal-foggy-petronas-fp1-dijual-pada-harga-rm167149",
        "ktm-tidak-puas-hati-dengan-prestasi-zarco",
        "android-auto-bakal-dikemas-kini-dengan-tema-gelap",
        "pusat-3s-volvo-setia-alam-dilancarkan",
        "ktm-malaysia-orange-carnival-2018-di-sungai-petani-pesta-hujung-tahun",
        "cub-prix-afif-tak-gusar-dengan-penguasaan-jentera-honda",
        "fasiliti-pengecasan-bmw-i-baharu-dilancarkan-di-bangsar-shopping-centre",
        "ducati-panigale-v4-rs19-2019-diperkenalkan-di-eicma-2018",
        "penunggang-motosikal-tawarkan-motosikal-yamaha-r1-kepada-polis-thailand-dalam-satu-aksi-kejar-mengejar",
        "motosikal-sport-tourer-middleweight-bmw-f-850-gt-atau-xr-baharu-sedang-diuji",
        "hyundai-umum-harga-baharu-bagi-semua-model",
        "prototaip-ktm-1290-super-adventure-diintip",
        "lelaki-jepun-didakwa-dengan-cubaan-membunuh-akibat-usikan-menggunakan-tali",
        "la-moto-volante-dari-animasi-ke-realiti",
        "hanya-rm1-5j-untuk-miliki-motosikal-terbang-pertama-anda",
        "saya-meletakkan-kereta-macam-orang-bodoh",
        "kiken-yochi-fokus-baharu-kempen-keselamatan-perodua-bersama-perkeso",
        "pusat-3s-honda-dengan-kerjasama-kemena-auto-kini-dibuka-di-bintulu",
        "triumph-amerika-syarikat-lebih-12000-unit-dipanggil-semula",
        "boon-siew-honda-perkenalkan-warna-baharu-bagi-honda-wave-alpha-2019-dan-honda-beat-2019",
        "bmw-dedah-teaser-model-8-series-gran-coupe",
        "kenapa-bank-tolak-rm200-setiap-kali-swipe-kad-di-stesen-minyak",
        "pelajar-18-tahun-maut-ekoran-tidak-memakai-tali-pinggang-keledar",
        "bmw-x5-kini-di-malaysia-harga-dari-rm640000",
        "menangi-tiket-motogp-sepang-2018-dari-ducati-malaysia",
        "suasana-roy-roy-hati-kau-keras-bergema-di-morib",
        "socar-turunkan-umur-minimum-kepada-19-tahun",
        "aprilia-rsv4-1100-factory-2019-tampil-dengan-214hp",
        "arrc-adam-buru-gelaran-juara",
        "toyota-rush-2019-generasi-baharu-dilancarkan-dari-rm93000",
        "triumph-motorcycles-no-1-di-thailand-walaupun-dalam-kemelesetan",
        "nikmati-tawaran-menarik-naza-untuk-tahun-baru-cina",
        "pratonton-gpx-legend-150-gpx-gentleman-200-gpx-demon-gpr-150-dan-gpx-demon-gn-150",
        "850-saman-dikeluarkan-dalam-3-jam-di-dua-lokasi",
        "norton-motocycle-company-meterai-kontrak-jepun-bernilai-5-juta",
        "toto-wolff-mahu-verstappen-sertai-mercedes",
        "saksikan-asia-gt-festival-pertama-di-malaysia-15-17-mac-2019",
        "proton-iriz-2019-edisi-razer-menanti-pengguna-razer-pay",
        "state-railway-of-thailand-srt-motosikal-melebihi-125cc-tidak-lagi-dibenarkan",
        "saksikan-sebuah-motosikal-lightning-ls-218-memecut-hingga-160km-j-dalam-masa-5-5-saat",
        "padah-turunkan-tandatangan-lucah-pada-surat-saman",
        "honda-malaysia-raikan-penyerahan-unit-civic-yang-ke-130000",
        "yamaha-r1-akan-dilengkapi-sistem-brek-automatik-tapi-apa-fungsinya",
        "pameran-istimewa-tag-heuer-di-suria-klcc-7-13-januari-2019",
        "harley-davidson-flht-electra-glide-standard-2019-dilancarkan",
        "yamaha-yzf-r1-gytr-habis-dijual-dalam-tempoh-24-jam",
        "saintis-setuju-bahawa-menunggang-motosikal-boleh-mengurangkan-tekanan",
        "hanya-300-unit-ditawarkan-honda-malaysia-lancar-cr-v-mugen-edisi-terhad",
        "ducati-hypermotard-950-2019-diperkenalkan",
        "lesen-perlumbaan-aam-masih-sah-kbs",
        "program-lelong-kereta-sita-jpj-pulau-pinang-kutip-rm2-31-juta",
        "alami-seni-perincian-kereta-dan-motosikal-dengan-horus",
        "marquez-kembali-ke-podium-quartararo-alami-masalah-jentera",
        "petronas-yamaha-sepang-racing-team-pasukan-motogp-pertama-malaysia-dilancarkan",
        "ceo-naza-automotive-group-diberi-anugerah-perancis",
        "micro-sleep-antara-punca-utama-kemalangan-ukm",
        "tukar-tayar-dengan-goodyear-dan-anda-mungkin-bawa-pulang-honda-city",
        "penunggang-kelainan-upaya-nicola-dutto-tersingkir-dari-rali-dakar",
        "ducati-panigale-v4-r-2019-buat-kemunculan-pertama-di-world-ducati-premiere-2019",
        "trailer-filem-john-wick-chapter-3-parabellum-menampilkan-aksi-kejar-mengejar-bermotosikal-mengagumkan",
        "pecah-cermin-tingkap-kereta-dan-larikan-beg-tangan-polis-buru-dua-suspek",
        "yamaha-tidak-akan-mengilangkan-jentera-motogp-seperti-panigale-dosoli-sbk",
        "bmw-motorrad-laporkan-peningkatan-buat-tahun-ke-lapan-berturut-turut",
        "tunggang-uji-bmw-f-850-gs-2019",
        "gara-gara-ambulans-singgah-isi-minyak-pesakit-menemui-ajal",
        "honda-teruja-untuk-pelajari-tentang-ducati-dari-jorge-lorenzo",
        "tunggangan-tour-melaka-2018",
        "nicola-dutto-penunggang-paraplegik-pertama-dalam-rali-dakar",
        "tahukah-anda-akan-kewujudan-motosikal-berkapasiti-kecil-harley-davidson",
        "mekanik-putus-tangan-hanya-sebab-enggan-tingkatkan-kelajuan-motosikal",
        "harley-davidson-meperagakan-motosikal-moped-dan-skuter-elektrik-konsep",
        "keceriaan-krismas-buat-pemilik-dan-penggemar-harley-davidson",
        "penunggang-motosikal-dari-singapura-didapati-melindungi-nombor-plet-mereka-dengan-pita-pelekat",
        "mv-agusta-dragster-800-rr-america-2019-diperkenalkan",
        "pergelangan-tangan-jorge-lorenzo-retak",
        "honda-cbr650r-2019-diperkenalkan-di-eicma-2018",
        "petronas-sprinta-racing-team-srt-mulakan-ujian-pra-musim-mereka",
        "jentera-drift-toyota-gr-supra-daigo-saito-guna-enjin-2jz-gte-800hp",
        "ducati-streetfighter-v4-bakal-tiba-secepat-mungkin",
        "hafizh-syahrin-gondol-anugerah-petronas-international-rider-of-the-year",
        "laporan-mengenai-penghentian-pengilangan-hayabusa-tidak-tepat",
        "ada-rm99-tempah-proton-x70-secara-online-sekarang",
        "penunggang-motosikal-jadi-mangsa-tumpahan-minyak-di-selangor"
    ],
    "konten": [
        "BERITA ANTARABANGSA\nMoto Malaya \n\nPulsar NS200 Ini Tampak Mantap Dengan Aksesori Touring Bajaj! \n\n\nPosted on May 11, 2019 by Amirul Azreen \n\n\nSumber: Surmeklazim.com\nJentera Pulsar NS200 yang anda lihat dalam beberapa gambar yang dikongsikan ketika ini bukanlah model yang dilengkapi dengan aksesori aftermarket.\nSebaliknya, jentera ini telah dinaik taraf dengan aksesori rasmi Bajaj yang telah dipamerkan di Pameran Motosikal Istanbul tahun lalu bersama barisan model Bajaj lain termasuk RS200, NS160, Dominar 400 dan V15.\nSumber: Surmeklazim.com\nPulsar NS200 Adventure Edition ini menampilkan pelindung lampu depan yang rugged, guard enjin, side pannier yang boleh dibuka mengikut keselesaan penunggang,handguard, serta tempat letak telefon pintar.\nSumber: Surmeklazim.com\nMeskipun aksesori touring ini akan mendapat perhatian ramai terutamanya pemilik NS200, buat masa ini penjualan aksesori ini hanya terdapat di beberapa pasaran tertentu India sahaja bagaimanapun, wujud laporan bahawa Bajaj akan membawa penjualan aksesori ini di pasaran luar.\nJadi peminat NS200 di Malaysia perlu bersabar!\nModel NS200 Adventure Edition ini digerakkan dengan enjin 199.5cc satu silinder yang menghasilkan 24.2hp dengan 18.6 Nm. Model ini ditawarkan dengan harga RS112,557 (RM6,693).\n(SUMBER: GaadiWaadi)\nAdvertisements",
        "BERITA ANTARABANGSA\nMoto Malaya\nmotogp \n\nDovizioso Beralih Dari Jentera Ducati Ke Audi, Jun Ini \n\n\nPosted on May 9, 2019 by Amirul Azreen \n\n\n\nPelumba Ducati, Andrea Dovizioso, akan meninggalkan jentera dua roda buat sementara waktu untuk beraksi dalam Deutsche Tourenwagen Masters (DTM) bersama Audi RS 5 dalam dua perlumbaan DTM di Misano, Itali pada 8 dan 9 Jun ini.\n\nKetua Audi Motorsport, Dieter Gass tidak dapat menyembunyikan keterujaannya mengenai berita ini.\nSaya amat teruja kerana kami berjaya mendapatkan bintang sukan permotoran sebagai pelumba jemputan di DTM. Pelumba MotoGP dianggap wira di Itali. Andrea juga berasal dari Misano, dia juga menjuarai GP Misano tahun lalu sekaligus kehadirannya akan menarik lebih ramai peminat.\nKami juga tidak sabar untuk menyaksikan penampilan sulungnya di DTM. Apatah lagi dia sanggup mencuri masa di antara dua perlumbaan MotoGP untuk beraksi. Saya ingin mengucapkan setinggi terima kasih kepada Ketua Pegawai Pemasaran Ducati, Claudio Domenicali dan Pengurus Besar Ducati Corse, Luigi DallIgna yang bersetuju dengan penyertaan Andrea.\nIni adalah satu penghargaan yang besar buat DTM dan sukan permotoran secara keseluruhan, jelasnya.\n\nDovizioso bakal mengikut jejak pelumba motosikal terkenal lain antaranya, John Surtess, Mike Hailwood dan Johnny Cecotto.\nSaya memang meminati kereta jadi saya berasa bertuah kerana dapat berlumba bersama Audi RS 5 DTM.\nBukan mudah untuk mencari masa untuk menyertai perlumbaan seperti ini apatah lagi ketika saingan MotoGP sedang berlangsung tetapi saya tidak sabar untuk beraksi. Apa yang pasti, perlumbaan jentera empat roda membawa cabaran berbeza jika dibandingkan dengan Desmosedici saya.\nMisano merupakan litar yang istimewa bagi semua pemandu Itali dan saya juga mennjuarai saingan di litar sama musim lalu. Saya berbesar hati dengan peluang yang diberikan, jelas Dovizioso.\nDovizioso akan mewakili pasukan WRT Team Audi Sport menggantikan Peitro Fittipaldi yang terpaksa melupakan DTM buat seketika ekoran jadual perlumbaan bercanggah dengan Formula 1 di Kanada.\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\n5 Kali Juara Dunia Tapi Buat Silap Macam Pelumba Baru  Vinales \n\n\nPosted on June 17, 2019 by Amirul Azreen \n\n\n\nPelumba Yamaha, Maverick Vinales, mahu Jorge Lorenzo memulakan perlumbaan seterusnya di kedudukan terakhir selepas kesilapannya menyebabkan tiga pelumba lain terpaksa bersara awal dalam GP Catalunya yang berlangsung semalam.\nSenario itu menyebabkan Vinales menggesa FIM untuk menghukum Jorge Lorenzo susulan tindakan gopoh pelumba Sepanyol itu di selekoh sepuluh menyebabkan tiga pelumba lain gagal menamatkan perlumbaan.\nMenurut Crash.Net, Vinales menyifatkan kesilapan Lorenzo umpama seorang pelumba baharu di samping menyebabkan pencabar kejuaraan, Andrea Dovizioso ketinggalan 25 mata dibelakang pendahulu, Marc Marquez.\nLorenzo boleh memintas saya di bahagian jalan lurus. Dia hanya perlu bersabar untuk empat selekoh lagi.\nDia menyebabkan empat pelumba (termasuk dirinya) terkeluar daripada perlumbaan. Jika hanya saya atau Valentino, kami tidak merebut kejuaraan jadi senario itu tidak terlalu teruk.\nTetapi pada masa sama dia juga menyebabkan Andrea terkeluar. Bukan mudah untuk mengutip kembali 25 mata.\nSaya mengharapkan Race Direction mengambil tindakan tegas terhadap Lorenzo sepertimana yang saya hadapi, jelas Vinales.\nSementara itu, pelumba berusia 24 tahun itu turut berasa tidak puas hati kerana Lorenzo  juara dunia lima kali  tidak mengutarakan permohonan maaf yang sewajarnya. Lorenzo kemudiannya mendakwa dia telah pergi ke garaj Monster Yamaha, tetapi tiada kelibat Vinales dan Rossi.\nDia tidak datang untuk memohon maaf. Ketika pusingan pemanas, dia memaksa saya membuat potongan di bahagian dalam, saya tak faham untuk apa. Dia Mugello, dia ada masalah dengan Jack Miller ketika pusingan pemanas. Ini adalah kesilapan biasa bagi pelumba baharu tetapi dia bekas juara dunia lima kali, tambahnya.\nSaksikan video insiden tersebut di bawah:\n\nhttp://motomalaya.net/blog/wp-content/uploads/2019/06/VtgooKQpuw0UYIs5.mp4\n(SUMBER VIDEO: MotoGP @ Twitter)\nSaingan MotoGP akan kembali bersambung di Litar Assen, Belanda, 30 Jun ini.\n(SUMBER: Crash.Net)\nAdvertisements",
        "BERITA ANTARABANGSA\nMoto Malaya \n\nTrump Anggap Pengeluar Kereta Jepun Ancam Keselamatan AS \n\n\nPosted on May 31, 2019 by Amirul Azreen \n\n\n\n\n\nSebelum ini, Presiden Amerika Syarikat, Donald Trump telah membuat keputusan untuk mengadakan sekatan terhadap Huawei kerana menganggap pengeluar telefon pintar itu sebagai satu ancaman kepada keselamatan negara.\n\nKini, presiden Amerika Syarikat ke-45 itu beranggapan pengeluar kereta Jepun dan Eropah sebagai ancaman baharu negara itu lantas bertindak memberhentikan hubungan perdagangan dengan mereka buat sementara waktu.\nTindakan tersebut mencetuskan rasa kecewa Presiden Toyota Motor selaku pengerusi Persatuan Pengilang Automobil Jepun (JAMA), Akio Toyoda.\nSumber: Automotive News\nKami kecewa apabila diberitahu sumbangan dan pelaburan termasuk peluang pekerjaan yang disediakan di Ameriaka Syarikat tidak disambut dengan baik.\nSaya cukup kecewa dengan Trump. Sekatan perdagangan ini bukan sahaja akan memberi impak negatif terhadap industri automotif di A.S malah ekonomi, jelasnya.\nData terbaru menunjukkan syarikat pengeluar Jepun telah melabur lebih USD51 bilion di A.S dan telah menghasilkan lebih 94,000 peluang pekerjaan.\nData ini jadi bukti sumbangan ahli JAMA kepada A.S. Kami juga yakin kenderaan dan serta sektor pengilangan tidak mengancam keselamatan negara itu, tambah Toyoda.\n\nAhli JAMA  Honda, Mazda, Mitsubishi, Nissan, Subaru dan Toyota  memiliki lebih 24 pusat pengilangan dengan 45 pusat penyelidikan dan 39 pusat pengedar di seluruh A.S.\nPada 2018 sahaja, JAMA telah mengeluarkan lebih 3.7 juta kenderaan dan 4.4 juta enjin. Lebih daripada 420,000 kenderaan telah dieksport dari A.S pada tahun sama.\nSejak 1982, pengeluar kenderaan Jepun telah menghasilkan lebih 84 juta kenderaan di AS sahaja.\nSementara itu, Pengarah Urusan JAMA Amerika Syarikat, Manny Manriquez berkata kenderaan Jepun menjadi popular di negara itu disebabkan kualiti pembinaan.\nPengeluar kereta Jepun terkenal dengan pembinaan kenderaan yang berkualiti dan mampu milik, katanya.\nSebelum ini, Trump telah memberi tempoh enam bulan kepada Jepun dan Kesatuan Eropah untuk merunding semula perjanjian perdagangan dua hala dengan A.S agar industri kereta Amerika Syarikat dilindungi.\nAdvertisements",
        "BERITA TEMPATAN\nMoto Malaya \n\nSebuah Teksi Merempuh Sebuah Motosikal, Menyebabkan Kematian Kanak-Kanak Berusia 11 Tahun \n\n\nPosted on January 23, 2019 by Zarul Faiz \n\n\nTeksi menyebabkan kematian kanak-kanak perempuan berusia 11 tahun.  Sumber imej: The Star\n\nSebuah teksi telah merempuh sebuah motosikal, menyebabkan kematian seorang kanak-kanak perempuan berusia 11 tahun dan mencederakan abangnya.\nKemalangan ini berlaku di Bangsar pada awal pagi ini (23 Januari 2019).\nButirannya masih tidak kami ketahui sepenuhnya, tetapi, kami mengesyorkan semua penunggang motosikal menunggang dengan tanggapan yang pemandu kenderaan yang lain tidak sedar dengan kehadiran anda.\n\n\nSebuah teksi telah merempuh sebuah motosikal, menyebabkan kematian seorang kanak-kanak perempuan berusia 11 tahun.\nMenurut laporan akhbar The Star, Athierah Batricesya yang membonceng motosikal yang ditunggang oleh abangnya yang berusia 18 tahun di Jalan Maarof, Bangsar, pada kira-kira jam 7 pagi.\nSebuah teksi telah merempuh mereka di sebuah persimpangan jalan, mencampakkan kedua-dua penunggang dan pembonceng ke atas jalan raya. Athierah telah mengalami kecederaan kepala yang parah dan meninggal dunia di tempat kejadian, manakala abangnya telah mengalami kecederaan pada kaki kirinya. Mayat kanak-kanak perempuan berkenaan telah dihantar ke Hospital Kuala Lumpur untuk bedah siasat.\nKetua Jabatan Penguatkuasaan dan Siasatan Polis Trafik Kuala Lumpur, Penolong Pesuruhjaya Zulkefly Yahya mengesahkan kejadian kemalangan itu sewaktu dihubungi oleh akhbar berkenaan. Dia juga turut memberitahu bahawa Athierah merupakan pelajar di Sekolah Kebangsaan Bukit Bandaraya.\nPemandu teksi berkenaan tidak mengalami sebarang kecederaan. Kes ini akan disiasat di bawah Seksyen 41(1), Akta Pengangkutan Jalan 1987 kerana pemanduan merbahaya, tambahnya.\nButiran mengenai apa yang berlaku pada pagi ini masih tidak kami ketahui sepenuhnya, tetapi, kita sebagai penunggang motosikal harus sentiasa mempunyai kesedaran 360 darjah sekeliling kita pada setiap masa. Senantiasalah menunggang dengan tanggapan yang tiada pemandu kenderaan yang lain yang sedar dengan kehadiran kita, apatah lagi untuk berhenti atau memberi laluan untuk kita.\n\nAdvertisements",
        "BERITA TEMPATAN\nMoto Malaya \n\nPerodua Mahu Tingkat Kesedaran Pemakaian Kerusi Keselamatan Kanak-Kanak \n\n\nPosted on May 13, 2019 by Amirul Azreen \n\n\n\nPerodua akan bergerak secara agresif bagi mengetengahkan kepentingan pemakaian kerusi keselamatan kanak-kanak di dalam kenderaan sebelum penguatkuasaan bermula pada tahun 2020.\nNaib Presiden Perodua Auto Corporation Sdn Bhd Datuk Ahmad Suhaimi Hashim berkata kesedaran orang ramai terutamanya ibu bapa terhadap penggunaan kerusi keselamatan kanak-kanak di tahap membimbangkan.\nKesedaran dan pematuhan yang masih kurang terhadap penggunaan kerusi keselamatan kanak-kanak di kalangan para pengguna jalan raya Malaysia amat membimbangkan, kerana kanak-kanaklah yang paling terdedah kepada bahaya ketika berada di dalam kenderaan yang bergerak,jelasnya.\nDua tahun lalu, Perodua telah melancarkan kempen keselamatan jangka panjang dengan memperkenalkan Kerusi Keselamatan Kanak-Kanak ISOFIX GearUp dalam dua model  Kerusi Infant dan Toddler.\n\nSepanjang Ramadhan ini, Perodua akan menjalankan pelbagai kempen bagi memberi kesedaran terhadap kepentingan pemakaian kerusi keselamatan kanak-kanak terutamanya untuk balik kampung di samping menawarkan harga promosi RM660 bagi Kerusi Infant dan RM780 bagi Kerusi Toddler.\nSebagai pengeluar kenderaan Malaysia, ia menjadi tanggungjawab kami untuk mendidik dan memberi kesedaran kepada para pelanggan kami serta masyarakat ramai mengenai keselamatan jalan raya. Kami sedar bahawa pendidikan adalah satu proses jangka panjang, namun kami akan terus komited terhadap usaha tersebut.\nPenasihat jualan dan servis kami yang sah di cawangan Perodua berdekatan anda amat berbesar hati untuk menjelaskan penggunaan dan manfaat Kerusi Keselamatan Kanak-Kanak ISOFIX GearUp serta kaedah pemasangan yang betul.\nTawaran ini boleh didapati di semua pusat servis sah Perodua di seluruh negara pada 14hb, 16hb, 21hb dan 23hb Mei (1 petang  5 petang), 27hb-31hb Mei (8 pagi  5 petang) dan 3hb Jun (8 pagi  5 petang),tambah Datuk Suhaimi.\nAdvertisements",
        "BERITA TEMPATAN\nMoto Malaya\nnews \n\nJPJ Mengeluarkan Waran Tangkap Buat 40,000 Pengguna Jalan Raya Untuk AWAS \n\n\nPosted on January 28, 2019 by Zarul Faiz \n\n\nSumber gambar: SoyaCincau\n\nJPJ telah menyenarai hitam dan mengeluarkan waran tangkap untuk 39,311 pengguna jalan raya yang tidak melunaskan saman AWAS mereka.\n98,850 saman telah dikeluarkan sejak pemasangan 45 kamera AWAS pada bulan September 2018.\nPesalah trafik mempunyai 60 hari untuk melunaskan saman mereka atau mereka akan diheret ke mahkamah.\n\nJabatan Pengangkutan Jalan (JPJ) telah mengambil tindakan tegas terhadap mereka yang gagal membayar saman AWAS (Automatic Awareness Security System) mereka.\nMenurut Bernama, 98,850 notis saman telah dikeluarkan selepas 45 buah kamera AWAS telah dipasang pada bulan September 2018. Bagaimana pun, hanya 10,876 daripada saman tersebut telah dibayar setakat 21 Januari 2019.\nDengan itu, JPJ telah menyenarai hitam 39,311 pengguna jalan raya yang memiliki saman yang belum dibayar. Lebih serius lagi, waran tangkap turut dikeluarkan untuk mereka.\nKetua Pengarah JPJ, Datuk Seri Shaharuddin Khalid berkata, Pesalah trafik ini ada tempoh 60 hari untuk melunaskan saman mereka bermula dari tarikh saman dikeluarkan. JPJ akan membawa kes tersebut ke mahkamah untuk pendakwaan (selepas tamat tempoh 60 hari).\nBeliau menambah bahawa 39,358 pengguna jalan raya telah didakwa di mahkamah semenjak Disember 2018.\nDatuk Seri Shaharuddin turut mengatakan bahawa jabatan tersebut merancang untuk menambah empat buah lagi kamera AWAS di Terowong Menora selepas Tahun Baru Cina nanti.\nSaranan kami buat para pembaca adalah untuk segera memeriksa di portal-portal seperti https://www.myeg.com.my bagi memastikan anda tiada saman yang tertunggak. Walaupun anda mungkin dapat merayu dikurangkan jumlah saman anda di mahkamah, ada juga kemungkinan yang anda boleh dikenakan dengan jumlah yang lebih tinggi. Lagi pun, tiada siapa yang suka sekiranya adanya pegawai polis yang muncul di pintu rumah atau tempat kerja anda dengan waran untuk menangkap anda.\nAdvertisements",
        "BERITA TEMPATAN\nMoto Malaya\nThailand \n\nWarga Malaysia Terkandas Di Thailand Memerlukan RM200,000 \n\n\nPosted on January 3, 2019 by Zarul Faiz \n\n\nSumber imej: Kosmo! Online\n\nSeorang warga Malaysia telah terkandas di Thailand susulan sebuah kemalangan.\nDia perlu membayar pampasan berjumlah RM200,000 kepada keluarga mangsa yang meninggal dunia.\nDia juga perlu menjalani rawatan lanjutan untuk kecederaan yang telah dialaminya sewaktu kemalangan berkenaan.\n\n\nSemalam, kami telah menyiarkan berita mengenai jenis-jenis insurans yang anda perlu ada sekiranya anda menyewa skuter atau motosikal di Thailand. Kami menyiarkan artikel berkenaan setelah mendapat khabar mengenai satu pasangan warga Malaysia yang dituntut untuk membayar pampasan sejumlah RM200,000.\nNampaknya, penunggang berkenaan, encik Abdul Wahab Yahaya, 56 tahun, masih lagi terkandas di Thailand kerana dia perlu melunaskan pampasan tersebut sebelum dia dibenarkan untuk meninggalkan negara berkenaan. Pasportnya kini sedang ditahan oleh pihak berkuasa Thailand.\nEncik Wahab bersama isterinya sedang menunggang motosikal sewa mereka pada 19 Disember lalu di Krabi apabila mereka terlanggar seorang pejalan kaki dan menyebabkan kematiannya. Pada mulanya, keluarga mangsa menuntut pampasan berjumlah RM580,000 namun telah dikurangkan jumlahnya menjadi RM200,000 selepas rundingan bersama peguam encik Abdul Wahab.\nMengikut undang-undang dan budaya Thailand, pengendali kenderaan bertanggungjawab atas kemalangan yang melibatkan pejalan kaki, tidak kiralah siapa yang bersalah. Selain itu, pengendali kenderaan perlu membayar pampasan kematian pejalan kaki.\nMenurut anak encik Abdul Wahab, Amirun, ayahnya telah dibenarkan keluar dari hospital. Namun, dia masih perlu mendapatkan rawatan susulan seperti membuka jahitan di dalam mulutnya dan pembedahan untuk menanggalkan skru dalam tulang rahangnya.\nWakil Konsulat Malaysia melawat encik Abdul Wahab  Sumber imej: Kosmo! Online\nPasangan encik Abdul Wahab telah pun kembali ke Malaysia tetapi masih memerlukan rawatan lanjutan kerana dia mengalami konkusi dalam kemalangan tersebut.\nSelain itu, encik Abdul Wahab perlu hadir ke mahkamah pada 9 Januari yang akan datang. Keluarganya telah pun mendapatkan khidmat peguam di Thailand.\nAmirun telah membuat rayuan kepada rakyat Malaysia pada 31 Disember untuk membantu mengurangkan beban melunaskan pampasan berjumlah RM200,000 dengan mengadakan sebuah tabung. Ia telah mengutip derma sebanyak RM60,000 sehingga 1 Januari lalu. Anda boleh menghulurkan bantuan dengan menyumbang ke akaun Maybank Hasanah Abdul Wahab, yang bernombor akaun 512875516248.\nAmirun turut mengucapkan terima kasih kepada warga Malaysia atas bantuan mereka. Dia juga berterima kasih dengan Kedutaan Malaysia atas bantuan mereka dalam kes ini.\nMarilah kita berdoa agar encik Abdul Wahab mendapat pengadilan yang saksama dan agar dia dapat segera pulang ke tanah air kita.\nSumber: Kosmo! Online\n\nAdvertisements",
        "BERITA TEMPATAN\nMoto Malaya\nPerodua \n\nPerodua Kekal Popular, Lebih 82,700 Unit Dijual Suku Pertama 2019 \n\n\nPosted on May 2, 2019May 2, 2019 by Amirul Azreen \n\n\n\nPerodua kekal kukuh dengan jualan bagi suku pertama 2019 dengan peningkatan 9.5 peratus kepada 82,700 unit dari Januari hingga akhir April berbanding 75,500 unit yang didaftarkan tahun lalu.\nIni merupakan pencapaian terbaik bagi suku pertama dalam sejarah Perodua.\nPresiden dan Ketua Pegawai Eksekutif Perodua Dato Zainal Abidin Ahmad meluahkan terima kasih ke atas pencapaian tersebut.\nAngka jualan dalaman kami menunjukkan sokongan padu yang berterusan terhadap produk kami. Kami, bersama-sama dengan ekosistem automotif negara, yang kebanyakannya terdiri daripada pembekal dan pengedar sah, amat berterima kasih atas pengiktirafan ini.\nSementara Perodua menantikan angka rasmi jumlah keseluruhan industri (TIV) daripada Persatuan Automotif Malaysia (MAA), kami percaya pegangan pasaran Perodua melebihi 43% bagi tempoh empat bulan pertama tahun ini, sekaligus memberi manfaat secara langsung kepada ekonomi domestik secara keseluruhan.\nMalah, dalam tempoh empat bulan pertama tahun ini, Perodua telah membelanjakan RM1.8 bilion untuk membeli komponen daripada pembekal automotif tempatan dan optimis dapat memenuhi komitmen kami untuk membeli RM5.4 bilion dalam komponen pada tahun ini,jelasnya.\n\nDatoZainal turut menegaskan Perodua akan terus berdaya saing untuk memenuhi komitmen membeli daripada pembekal komponen automotif domestik meskipun berdepan rintangan pasaran yang mencabar.\nWalaupun terlalu awal untuk menetapkan sasaran selepas 2019, kami yakin bahawa Perodua akan terus berkembang pada tahun 2020 dan seterusnya memberi manfaat kepada pembekal dan pengedar tempatan,tambahnya.\nPerodua mencatat jumlah pendaftaran yang tinggi pada bulan April dengan jualan lebih 7,700 Myvi, 5,900 Axia, 4,200 Bezza dan 1,100 Alza. Bagi model terbaru, Aruz, Perodua telah menerima pendaftaran lebih 3,200 unit bagi bulan April.\nJumlah jualan Perodua pada April 2019 melebihi 22,100 unit  peningkatan 11 peratus berbanding 19,939 unit pada tahun sebelumnya.\nSejak Aruz dibuka untuk tempahan pada 3hb Januari lalu, hampir 20,000 tempahan telah diterima, iaitu dengan purata 170 tempahan setiap hari. Dan setakat hari ini, lebih daripada 9,800 Aruz telah diserahkan sejak pendaftaran bermula pada 31hb Januari  purata lebih daripada 100 unit setiap hari  menjadikan ia antara SUV paling laris di negara ini.\nMyvi kekal menjadi model terlaris kami  sejak pelancarannya pada November 2017, kami telah menyerahkan lebih daripada 115,000 unit kepada pelanggan kami, yang menggemari rekabentuk yang bergaya, kualiti, kecekapan bahan api, ruang dalaman yang luas serta ciri-ciri canggih yang diperolehi untuk harga tersebut, ujar DatoZainal.\nNampak gaya sukar untuk menggugat populariti Perodua di kalangan rakyat Malaysia lagi-lagi penjualan model kereta serba boleh, Myvi!\nAdvertisements",
        "aprilia\nBERITA TEMPATAN\nducati\nGoh Brothers Motorcycles Sdn. Bhd.\nHarley Davidson\nMoto Guzzi\nSheng Fatt Motor Sdn. Bhd \n\nDeruman Pesta Motosikal Utara 2019 Bermula \n\n\nPosted on January 18, 2019 by Zarul Faiz \n\n\n\n\nPesta Motosikal Utara 2019 telah bersiap sedia untuk memeriahkan Tahun Baru Cina.\nAcara ini akan diadakan di Ipoh dan Langkawi pada dua hujung minggu berlainan.\nAcara-acara ini akan dianjurkan oleh Goh Brothers dan Sheng Fatt Motor.\n\n\nBagi menyambut Tahun Baru Cina yang bakal tiba, Goh Brothers dan Sheng Fatt Motor telah bergabung tenaga untuk membawakan anda Pesta Motosikal Utara 2019 yang akan berlangsung di dua buah lokasi di bawah.\nAudi Ipoh  18 hingga 20 Januari 2019\n\nVolkswagen Langkawi  25 hingga 27 Januari 2019\n\nEdisi Langkawi dikatakan teramat istimewa, di mana kami dengar akan ada tawaran istimewa bebas cukai.\nPesta Motosikal Utara akan menampilkan empat jenama premium iaitu Harley-Davidson, Moto Guzzi, Aprilia, dan Ducati. Acara ini menawarkan promosi istimewa yang tidak boleh diperolehi di bilik pameran. Inilah peluang terbaik untuk mendapatkan barangan, aksesori, kelengkapan menunggang dan pakaian yang anda idamkan.\n\nSelain itu, para pemilik empat jenama motosikal berkenaan boleh melawat acara ini bagi melakukan pemeriksaan pada motosikal kesayangan mereka. Penganjur acara akan menggerakkan pasukan bergerak mereka untuk memeriksa dan menyelenggara motosikal anda.\n\nTurut disediakan makanan dan minuman di kedua-dua acara berkenaan.\nKedua-dua tarikh berkenaan adalah masa yang terbaik buat para pemilik untuk beramah mesra sesama mereka. Mana tahu, anda mungkin dapat bertemu teman baharu untuk konvoi yang akan datang.\nUntuk maklumat lanjut, sila hubungi Encik Kheoh di talian 012-401 8932.\n\nAdvertisements",
        "BERITA TEMPATAN\nMoto Malaya\nparts \n\nIkut 5 Langkah Ini Untuk Elakkan Kaliper Brek Anda Dicuri! \n\n\nPosted on March 27, 2019March 27, 2019 by Amirul Azreen \n\n\n\nSemakin hari, semakin kerap kita terbaca luahan orang ramai yang menjadi mangsa kes kecurian kaliper brek motosikal dengan selebriti terkenal, Afdlin Shauki turut tidak terlepas apabila pencuri melarikan kaliper brek jenama Brembo dan beberapa komponen lain daripada motosikal jenama Ducati miliknya, hujung tahun lalu.\nInsiden seperti ini memberi kesan perit bagi setiap pemilik motosikal apatah lagi telah membelanjakan sejumlah wang yang besar untuk memiliki jentera idaman.\nBukan itu sahaja, kehilangan kaliper brek mampu mendatangkan bahaya kepada penunggang sekiranya tidak menyedari komponen penting itu telah hilang sebelum memulakan perjalanan!\nTatkala insiden seperti ini dijangka tidak akan berakhir dalam masa terdekat dengan permintaan untuk mendapatkan kaliper brek jenama bangsawan semakin tinggi, kami mencadangkan lima langkah ini bagi menangani gejala rembat kaliper brek:\n1) Penggunaan special nutatau secure nut\n\nSpecial nutatau secure nutmampu memberi jaminan dalam memastikan kaliper brek anda tidak mudah dirembat kerana sukar untuk mana-mana malaun membuka kaliper tanpa peralatan yang betul.\nMeskipun tidak memberi jaminan seratus-peratus namun sedikit sebanyak ia menyukarkan kerja haram si pencuri!\n2) Roadlok, mangga khas untuk kaliper brek\nKredit foto: www.roadlok.com\nTidak seperti mangga lain yang sekadar mengunci brek disk, Roadlok mengunci bahagian kaliper brek!Menariknya, pemilik boleh membiarkan pengunci tersebut ketika menunggang dan hanya perlu membuka kunci khas! Meskipun harga mangga khas ini agak tinggi namun ia satu perbelanjaan yang berbaloi jika dibandingkan dengan ribuan ringgit yang harus dibelanjakan sekiranya kaliper brek dicuri.\n3) Letakkan motosikal dihadapan mata pak guardatau pengawal keselamatan\n\nTidak kira anda di rumah mahupun di pusat membeli belah pastikan kenderaan anda diletakkan dikawasan yang mudah dilihat dan senang untuk diawasi. Sekiranya terpaksa meletakan kenderaan di parkir motosikal, pastikan berdekatan dengan pengawasan pegawal keelamatan. Jika anda berasa was-was, bawa naik motosikal anda menaiki lif dan letakkan di ruang tamu  langkah ini dijamin 100 peratus selamat!\n4) Pasang penggera atau kamera tertutup (CCTV)\n\nPelik tapi berkesan, pemilik motosikal boleh mendapatkan penggera bersaiz kecil dan letakkan dibahagian dalam  kearah rim motosikal  apabila dikawasan parkir. Penggera tersebut akan berbunyi sekiranya kaliper digerakkan! Selain itu, anda juga boleh memasang CCTV di kawasan parkir bagi memastikan motosikal anda sentiasa dalam pandangan.\n5) Elak beli motosikal berkuasa tinggi\n\nHakikatnya, hanya motosikal berkuasa tinggi yang akan didatangkan dengan kaliper brek yang mampu menarik perhatian pencuri. Oleh itu, seandainya tidak boleh mengikuti langkah-langkah seperti di atas elakkan daripada membeli motosikal berkuasa tinggi!\nUsah cepat melatah, bukannya menafikan hak membawa motosikal berkuasa tinggi namun motosikal berjenama sememangnya menjadi sasaran pencuri. Apa yang penting pastikan motosikal anda diletakkan di kawasan yang selamat, mudah diawasi dan dikunci dengan baik.\nDemikian antara langkah yang kami rasakan mampu menjamin keselamatan kaliper brek setiap pemilik motosikal  meskipun bukan jaminan 100 peratus. Sekiranya kecurian tetap berlaku meskipun anda telah mengikut langkah-langkah ini, kami mencadangkan agar motosikal dan tuan empunya badan menjalani sesi mandi bunga *sekadar gurauan*.\n\nAdvertisements",
        "motosikal cruiser\nRocket III\ntriumph\nTriumph Motorcycles \n\nModel Triumph Rocket III Baharu Dibocorkan? \n\n\nPosted on December 20, 2018 by Zarul Faiz \n\n\n\n\nGambar-gambar bagi apa yang mungkin sekali sebuah model Triumph Rocket III telah dibocorkan dalam talian internet.\nMotosikal baharu ini digayakan dengan lebih agresif berbanding dengan model semasanya.\nIa akan meletakkan model Rocket III ini di satu kedudukan yang membolehkannya bersaing secara langsung dengan model power cruiser semasa.\n\n\nIngin menunggang sebuah motosikal yang lantang? Yang akan memeranjatkan jiran anda apabila anda memberitahunya yang enjin motosikal anda ini lebih besar daripada enjin Honda Accordnya? Tungganglah sebuah Triumph Rocket III.\nBerkapasiti 2,294cc, enjin Triumph Rocket III ini memegang rekod sebagai enjin motosikal pengeluaran terbesar dunia. Ia menghasilkan 145hp, tetapi, bukan sekadar itu sahaja. Kerana dengan daya kilas sebanyak 221Nm, ianya satu jumlah tork yang mampu menggerakkan gunung.\nVarian bagger semasa, Triumph Rocket III 2016\nKini, gambar-gambar Rocket III yang baharu telah mula memunculkan diri di atas talian internet. Menurut Visordown, ianya telah diambil sewaktu Persidangan Pengedar Global Triumph pada bulan Oktober yang lalu.\nBerdasarkan dari gambarnya itu, motosikal atau varian yang baharu ini akan kelihatan lebih agresif berbanding model bergaya klasik semasa. Lihat sahajalah angkup Monobloc Brembo, fork terbalik, paip ekzos bergandanya yang diletakkan di sebelah kanan, dan yang paling utama sekali, lengan ayun satu sisi.\nYa, kami turut mengakuinya. Ia tampak seperti motosikal power cruiser Ducati Diavel.\nMemperbaharui atau menambah model sebegini semestinya satu langkah yang bijak oleh pengeluar dari Hinckley tersebut kerana ianya akan memberikan mereka sebuah model cruiser bergaya moden. Ia mampu bersaing dengan motosikal power cruiser tawaran pengeluar lain seperti Harley-Davidson, Indian, dan juga Ducati. Masanya juga amat bersesuaian sekali, kerana BMW baharu sahaja membuat usikan dengan enjin Boxer 1,800cc baharu,\nKami harap yang projek Rocket III baharu ini akan dilaksanakan.\n\nAdvertisements",
        "Moto Malaya\nmotogp \n\nGP Qatar 2019: Siapa Juara Pilihan Musim Ini? \n\n\nPosted on March 7, 2019 by Amirul Azreen \n\n\n\n\nSaingan MotoGP musim 2019 akan membuka tirai hujung minggu ini di Litar Losail, Qatar dengan juara bertahan, Marc Marquez, bakal turun memburu kejuaraan keenam dalam tempoh tujuh tahun.\nBagaimanapun, GP Qatar bukan penentu dalam pencarian juara musim ini sepertimana dibuktikan tahun lalu apabila Andrea Dovizioso muncul juara sementara Marquez akur di tempat kedua.\nPelumba veteran, Valentino Rossi memiliki rekod paling baik di Litar Losail namun dia gagal muncul juara keseluruhan sejak tahun 2009.\nFakta menarik menuju musim baru menurut Opta:\n13  Litar Antarabangsa Losail bakal menganjurkan saingan pembukaan MotoGP buat kali ke-13. Tiada litar lain yang menganjurkan aksi pembukaan sebanyak itu.\n4  Tiada pelumba lain yang muncul juara lebih empat kali di GP Qatar selain daripada Rossi dan Casey Stoner.\n0  Rossi tidak pernah memulakan perlumbaan di kedudukan pertama dalam semua empat kemenangan yang diraih di Qatar sepanjang kariernya.\n4  Hanya empat pelumba yang berjaya muncul juara MotoGP selepas memenangi aksi pembukaan di GP Qatar sejak 12 tahun lalu (Stoner 2007 dan 2011, Lorenzo 2012 dan Marquez 2014).\n3  Maverick Vinales menjuarai GP Qatar musim 2016 dalam perlumbaan sulung bersama pasukan Yamaha. Bagaimanapun, pelumba berusia 24 tahun itu hanya memenangi tiga daripada 35 perlumbaan setakat ini.\n1  Marquez memperoleh hanya satu kemenangan daripada enam percubaan di GP Qatar setakat ini.\n196  Selepas persaraan Dani Pedrosa, Dovizioso kini menjadi pelumba dengan paling banyak penampilan (196) di MotoGP tanpa sebarang kejuaraan.\n1  Buat kali pertama sejak musim 2011, hanya seorang wakil Britain akan bertanding. (Cal Crutchlow).\nAdvertisements",
        "BERITA TEMPATAN\nKereta\nNaza Kia Malaysia \n\nPandu uji Kia dan menangi percutian ke Australian Open 2019! \n\n\nPosted on November 1, 2018 by Sep Irran \n\n\n\nNaza Kia Malaysia iaitu pengedar rasmi kenderaan Kia di Malaysia, memberi peluang kepada peminat tenis tegar di dalam negara untuk menyaksikan perlawanan Singles Lelaki Australian Open 2019 secara langsung di Rod Laver Arena, Melbourne, Australia!\nMelalui kempen Kia Lucky Drive to Australia, mereka yang memandu uji mana-mana model Kia terkini dari sekarang sehingga 30 November 2018 akan berpeluang untuk memenangi percutian 3 hari 2 malam ke Melbourne, Australia untuk dua orang! Ia termasuk penginapan, tiket penerbangan, dan pas eksklusif untuk menyaksikan perlawanan separuh akhir Single Australian Open 2019.\nPenyertaan penajaan pertama Kia Terbuka Australia dari 2002 telah memberi sokongan padu dengan lebih dari 100 kereta Kia baharu yang telah dibekalkan kepada Tennis Australia dan pihak penganjur Australian Open 2019 untuk memastikan semua pemain tenis, VIP, pegawai dan media mengalami perjalanan dengan selesa dan selamat di sekitar bandar Melbourne.\nJangan ketinggalan kempen Kia Lucky Drive to Australia. Lawati bilik pameran terdekat Kia dan pandu kereta impian anda hari ini! Untuk maklumat lanjut, layari www.kia.com.\nKia Stinger GT 2018 dilancarkan  dari RM239,888\n\nAdvertisements",
        "BERITA ANTARABANGSA\nFIM\nFIM EWC\nMoto\nmotogp \n\nBidaan Bagi Memasukkan Litar Spa-Francorchamps Dalam Kalendar MotoGP dan EWC \n\n\nPosted on April 10, 2019 by Zarul Faiz \n\n\nSelekoh Eau-Rouge di litar Spa-Francorchamps\n\nLitar Spa-Francorchamps di Belgium kini sedang dinaiktaraf untuk kejohanan MotoGP dan EWC.\nLitar ini masih memegang rekod untuk perlumbaan GP motosikal terpantas.\nPerlumbaan GP motosikal terakhir di litar berkenaan telah dilangsungkan pada tahun 1987.\n\n\nBelgium kini sedang dalam usaha menaiktaraf litar Spa-Francorchamps untuk kejohanan MotoGP dan FIM Endurance World Championship (EWC).\nBadan pentadbiran wilayah Wallonia telah mengumumkan bahawa litar tersebut telah mendapat pinjaman sebanyak 29.5 juta bagi menjadikan litar itu selamat bagi perlumbaan motosikal. Pinjaman ini adalah sebahagian daripada pakej kewangan 80 juta bagi menaiktaraf dan memodenkan litar berkenaan dan membawa kembali perlumbaan motosikal antarabangsa ke Belgium.\nObjektifnya adalah untuk menganjurkan kejohanan WEC menjelang tahun 2022 dan MotoGP pada tahun 2024.\nMenurut sumber, usaha menaiktaraf litar berkenaan adalah satu usaha yang mencabar kerana litar tersebut merentasi hutan Ardennes. Kawasan yang direntasinya itu merupakan kawasan yang dipenuhi pokok dan bukit yang curam. (Battle of the Bulge sewaktu Perang Dunia ke-2 berlaku di sekitar kawasan ini.) Dan dengan itu, ia tidak mempunyai ruangan runoff yang banyak. Berada dalam hutan dan kawasan berbukit juga bermakna yang ia sering ditimpa hujan. Secara purata, ada 12 hari hujan dalam satu bulan.\nBagaimana pun, Spa-Francorchamps ini terkenal disebabkan kerana perlumbaan berkekelajuan tingginya. Eau Rouge, Radillon, dan Blanchimon adalah antara selekoh terpantas di antara keseluruhan litar. Dan digabungkan dengan kawasan runoff yang terhad, penunggang tidak boleh melakukan sedikit pun kesilapan.\nLitar Spa memegang rekod kelajuan purata terpantas dalam sejarah perlumbaan Grand Prix. Barry Sheene telah menyempurnakan pusingan di atas litar berkenaan dengan kelajuan purata 220.721 km/j, sewaktu ianya masih lagi berjarak 14.1 kilometer.\nPerlumbaan motosikal GP terakhir di Spa adalah pada tahun 1987 selepas diadakan di sana sebanyak 40 kali. FIM merasakan yang litar itu terlalu bahaya memandangkan tidak kerja-kerja membaiki dijalankan. Ia menjadi litar untuk perlumbaan F1 semenjak itu.\n\nAdvertisements",
        "BERITA TEMPATAN\nMoto Malaya \n\nProton Persona, Iriz, Exora Dan Saga Terus Popular, 7,615 Unit Dijual Bagi Jun \n\n\nPosted on July 3, 2019 by Amirul Azreen \n\n\n\nPROTON terus mengorak langkah positif bagi tahun 2019 apabila merekodkan penjualan sebanyak 7,615 unit bagi bulan Jun yang merupakan penjualan kedua tertinggi tahun ini.\nProton merekodkan penjualan tertinggi dalam tempoh 46 bulan apabila berjaya menjual lebih 10,611 unit, Mei lalu.\nKesinambungan itu diteruskan bagi bulan Jun 2019 yang menyaksikan kenaikan 23 peratus berbanding bulan sama bagi 2018.\n\nDi antara jumlah yang terjual bagi Jun, 78 peratus daripadanya terdiri daripada Proton Persona, Iriz, Saga dan Exora. Jumlah itu menyaksikan kenaikan 2 peratus berbanding 76 peratus pada bulan Mei.\nSetakat ini, Proton Persona telah menerima lebih 11,500 tempahan diikuti 3,500 tempahan bagi Iriz dan 1,500 bagi Exora.\n\nSementara Proton X70 terus unggul sebagai SUV pilihan rakyat Malaysia dengan lebih 15,175 unit telah pun dijual.\nDalam tempoh setengah tahun pertama (Januari hingga Jun) Proton telah mencatat penjualan sebanyak 43,679 unit  61 peratus kenaikan berbanding tahun 2018.\nAdvertisements",
        "BERITA TEMPATAN\nMoto Malaya\nmotogp \n\nHafizh Dapat Lampu Hijau Guna Swingarm Gentian Karbon \n\n\nPosted on July 4, 2019 by Amirul Azreen \n\n\nSumber imej: Fox Sports Asia\nPengurus pasukan KTM Tech 3, Herve Poncharal mengharapkan jentera Hafizh Syahrin turun sama menggunakan swingarm gentian karbon seperti rakan sepasukan, Miguel Oliviera.\nMeskipun Hafizh tidak mendapat kemas kini terbaru itu ketika di Assen, dia masih mampu menamatkan perlumbaan di kedudukan ke-15, dua di belakang Oliviera.\nAssen merupakan kali kedua Hafizh berjaya mengutip mata setelah bergelut dengan jentera KTM RC16 apabila Tech 3 beralih ke KTM dari Yamaha musim ini.\nKomponen baharu ini dijangka dapat membantu memperbaiki catatan masa Hafizh musim ini ekoran lebih ringan berbanding aluminium.\nPoncharal yakin swingarm gentian karbon akan membantu Hafizh dalam pusingan seterusnya.\nSaya berharap komponen baharu itu dapat diberikan kepada Hafizh dalam pusingan selepas ini, jelas Poncharal.\nSebelum ini, dua lagi pelumba KTM, Pol Espargaro dan Johan Zarco telah pun menggunakan swingarm gentian learning sekaligus Hafizh merupakan pelumba tunggal yang belum diberikan kesempatan.\n(SUMBER : NST)\nAdvertisements",
        "BERITA TEMPATAN\nMoto Malaya \n\nShell Eco-marathon Asia 2019: Tiga Pasukan Akan Ke London, Julai Ini \n\n\nPosted on May 3, 2019 by Amirul Azreen \n\n\nFamily photo of some of the participating teams during day two of Shell Make the Future Live Malaysia 2019 at the Sepang International Circuit on Tuesday, April 30, 2019, south of Kuala Lumpur, Malaysia. (Edwin Koo/AP Images for Shell)\nShell Eco-marathon Asia 2019 akhirnya telah sampai ke penghujung memasuki hari keempat di Litar Antarabangsa Sepang dengan pasukan dari Thailand, China dan Singapura mempamerkan kenderaan cekap tenaga paling baik dalam kategori masing-masing.\n\nBagi kategori Mileage Challenge, RMUTP RACING dari Rajamangala University of Technology Phra Nakhon, Thailand mencatat perjalanan 1,546.9 kilometer  bersamaan dengan perjalanan dari Kuala Lumpur ke Bangkok  dengan hanya satu liter ethanol bagi kenderaan Prototype mereka.\nKami gembira dapat menang. Kami telah melakukan yang terbaik dan menggunakan pengalaman kami selama tiga tahun ini untuk memberikan yang terbaik tetapi keutamaan kami adalah mengekalkan kerjasama dikalangan ahli,kata pengurus pasukan RMUTP, Peerapan Booncheuy.\nKategori bateri elektrik dimenangi pasukan HuaqQi-EV dari China sementara kategori hydrogen dimenangi wakil Singapura, TP ECO Flash.\nSementara itu, bagi kategori Drivers World Championship Qualifier, menyaksikan Nanyang E Drive dari Nanyang Technological University Singapura muncul juara selepas melepasi garisan penamat dengan kenderaan UrbanConcept mereka.\n\nTempat kedua jadi milik ITS Team 5 dari Institut Teknologi Sepuluh Nopember, Indonesia sementara pasukan LH-EST dari Lac Hong University, Vietnam, ketiga.\nKetiga-tiga pasukan akan berentap dengan wakil Eropah dan Amerika di Drivers World Championship yang akan berlangsung di Make The Future Live London, pada 5 Julai ini.\nPasukan yang muncul juara dunia akan diberi peluang untuk berkunjung ke pusat Ferrari Scuderia di Itali di samping mendalami ilmu permotoran.\nPengurus Besar Make The Future Live, Norman Koch berkata: Pertandingan ini menggabungkan kenderaan cekap tenaga dan skil serta teknik pemanduan pemandu. Kami telah menyaksikan pelbagai aksi hebat daripada setiap pasukan. Tahniah ke atas pencapaian mereka.\n\nSementara itu wakil negara, pasukan MMY Grune Welt dari Multimedia Universiti Kampus Melaka, membawa pulang anugerah Circular Economy.\nBerikut keputusan penuh pertandingan:\n\n\n\n\nPROTOTYPE\n\n\n\n\nKategori\n\n\nPemenang\n\n\nKeputusan\n\n\n\nInternal Combustion Engine\nRMUTP Racing\nRajamangala University of Technology Phra Nakhon (Thailand)\n1546.9 (km/l)\n\n\nBattery Electric\nHuaQi-EV\nGuangzhou College of South China University of Technology (China)\n501.6 (km/kWh)\n\n\nHydrogen Fuel Cell\nTP ECO FLASH\nTemasek Polytechnic (Singapore)\n403.3 (km/m3)\n\n\n\n\n\n\n\n\nURBANCONCEPT\n\n\n\n\nKategori\n\n\nPemenang\n\n\nKeputusan\n\n\n\nInternal Combustion Engine\nITS Team Sapuangin\nInstitut Teknologi Sepuluh Nopember (Indonesia)\n395.1 (km/l)\n\n\nBattery Electric\nLH-EST\nLac Hong University (Vietnam)\n170.1 (km/kWh)\n\n\nHydrogen Fuel Cell\nNanyang E Drive\nNanyang Technological University (Singapore)\n93.9 (km/m3)\n\n\n\n\n\n\n\n\nDRIVERS WORLD CHAMPIONSHIP ASIA\n\n\n\n\nPodium\n\n\nPasukan\n\n\nNegara\n\n\n\n1st\nNanyang E Drive\nNanyang Technological University\nSingapore\n\n\n2nd\nITS Team 5\nInstitut Teknologi Sepuluh Nopember\nIndonesia\n\n\n3rd\nLH  EST\nLac Hong University\nVietnam\n\n\n\nAdvertisements",
        "Arch Motorcycle Company\nBERITA ANTARABANGSA\nMoto \n\nMotosikal Apakah Tunggangan Pilihan Keanu Reeves? \n\n\nPosted on April 16, 2019 by Zarul Faiz \n\n\n\n\nTerdapat ramai selebriti yang menunggang motosikal tetapi Keanu Reeves mengambil satu langkah lebih hebat dengan memiliki jenama motosikalnya sendiri.\nDia juga turut memiliki beberapa buah motosikal yang beredisi amat terhad.\nSyarikat milik Keanu, Arch Motorcycle, membina motosikal buatan khas yang mempunyai reka bentuk yang futuristik.\n\n\nIanya bukan satu rahsia bahawa Keanu Reeves, yang kini amat popular dengan watak hero aksi John Wick, amat menggemari motosikal. Tetapi, apakah antara motosikal yang telah dimilikinya?\nTerdapat begitu ramai selebriti yang benar-benar menggemari motosikal dan bukan sekadar berposing dengannya untuk tampak ranggi. Senarainya cukup panjang dan disegani, antaranya ialah Tom Cruise, Ryan Reynolds, Ewan McGregor, Orlando Bloom, Bear Grylls, Pink, Justin Timberlake, Alanis Morissette, Bradley Cooper, Michael Fassbender, Hugh Laurie, Richard Hammond, Jay Leno, Brad Pitt, serta David Beckham.\nNamun, hanya seorang sahaja di antara mereka yang memiliki jenama motosikalnya sendiri, dan dia adalah Keanu Reeves.\nDalam sebuah temubual bersama GQ Magazine, kita dalam melihat sendiri minat yang dimiliki Keanu. Dia telah mempersembahkan sebuah model Norton Commando 850 Mk A2 1973 yang telah dia beli pada tahun 1987. Motosikal kedua yang ditunjukkan adalah Ducati 998 Reloaded Edition 2004, yang mana merupakan motosikal yang dipersembahkan dalam filem The Matrix: Reloaded. Ducati menghadiahkan motosikal berkenaan kepada Keanu selepas pemfileman sebagai sebuah cenderamata, lengkap dengan kemasan warna hijau gelap.\n\nDia turut menyenaraikan filem-filem di mana dia menunggang motosikal, antaranya, Chain Reaction, My Own Private Idaho, dan filem yang bakal ditayangkan, John Wick Chapter 3: Parabellum. (Kami telah menyiarkan artikel mengenai trailer filem berkenaan, di mana John Wick bertarung dengan para pembunuh upahan sambil menunggang sebuah motosikal Yamaha MT-09.)\nKeanu telah menubuhkan dan menjadi pemilik bersama sebuah jenama motosikal Arch Motorcycle. Jenama tersebut bermula sebagai sebuah kontrak pengubahsuaian bagi sebuah model Harley Dyna Wide Glide. Motosikal tersebut menjadi prototaip bagi model Arch Motorcycle yang pertama  model KRGT-1. Arch Motorcycle telah membina sendiri lebih daripada 200 buah komponen aluminium buat motosikal tersebut, dan hanya mendapatkan bahagian dari pembekal luar untuk bahagian suspensi, ekzos, dan enjin.\n\nDia juga telah menceritakan mengenai model berikutnya keluaran bergelar model Arch 1S. Motosikal tersebut merupakan versi yang lebih sporty bagi motosikal KRGT-1. Keanu turut mempersembahkan motosikal konsep Method 143 yang menggunakan casis gentian fiber monocell.\nMotosikal apakah yang menjadi idaman Keanu untuk dimiliki? Vincent Black Shadow 1955 dan Brough Superior. Keanu juga berharap dapat menunggang jentera perlumbaan MotoGP.\n\nAdvertisements",
        "BERITA TEMPATAN\nHonda\nKereta \n\nHonda Malaysia menghadiahkan TUJUH Honda City baharu! \n\n\nPosted on December 18, 2018 by Sep Irran \n\n\n\nHonda Malaysia telah menghadiahkan tujuh buah Honda City baharu kepada para pemenang peraduan kempen Joy of Buying yang telah dijalankan dari 1 September hingga 31 Oktober 2018. Peraduan ini telah dijalankan sempena ulang tahun Honda yang ke-70 dimana Honda Malaysia memberi fokus kepada aspek membeli, menjual dan mereka dari konsep 3 Joys of Honda.\n\nPresiden dan Ketua Pegawai Operasi Honda Malaysia, En. Roslan Abdullah berkata, Peraduan ini adalah satu usaha untuk menunjukkan penghargaan kami kepada pelanggan yang disayangi. Ia adalah sokongan kuat para pelanggan kami yang membolehkan Honda Malaysia menjadi jenama No.1 Segmen bukan nasional selama tiga tahun berturut-turut.\nKami ingin mengucapkan terima kasih kepada semua pelanggan kami mempercayai jenama Honda. Kami akan terus menyediakan Joy of Buy dan memenuhi permintaan pelanggan kami untuk kepuasan yang lebih tinggi.\n\nKempen Joy of Buying yang telah dijalankan sepanjang dua bulan telah menerima lebih dari 4,800 penyertaan dari seluruh negara dan 301 pemenang telah berjaya memenangi pelbagai hadiah dimana tujuh buah Honda City baharu merupakan hadiah utama bagi setiap minggu. 17 pemenang tempat kedua berjaya membawa pulang sistem pawagam rumah Sony Blu-ray dan 277 pemenang yang lain mendapat barangan rasmi Honda.\n\nModel Honda City telah mengekalkan kedudukannya sebagai No. 1 dalam segmen B di Malaysia dan juga model paling laris Honda. Tahun ini, model ini telah menyumbang lebih daripada 30,200 unit dijual atau 32% jumlah jualan Honda Malaysia dari Januari hingga November, menjadikannya jualan tertinggi dalam tempoh ini.\nUntuk maklumat lanjut, layari www.honda.com.my atau hubungi talian bebas tol 1-800-88-2020.\nJimat sehingga RM50,000 dengan Honda Malaysia!\n\nAdvertisements",
        "BERITA TEMPATAN\nMoto Malaya \n\nHanya RM80 Ribu Untuk Miliki Baby Vellfire \n\n\nPosted on May 18, 2019May 18, 2019 by Amirul Azreen \n\n\n\nToyota Avanza 2019 kini dibuka untuk tempahan di semua pusat pameran seluruh negara.\nUMW Toyota Motor Sdn Bhd mengumumkan bahawa model baharu tersebut didatangkan dengan varian  Avanza 1.5E, Avanza 1.5S dan Avanza 1.5S+.\nBagaimanapun, varian Avanza 1.5G tidak disambung sementara Avanza 1.5S+ menggantikan varian Avanza 1.5X.\nBerikut senarai harga bagi ketiga-tiga varian:\nAvanza 1.5E  Rm80,888\nAvanza 1.5S  RM83,888\nAvanza 1.5S+  RM87,888\nPelanggan boleh memilih diantara empat warna baharu; Dark Red Mica Metallic, Silver Mica Metallic dan Black Metallic.\n\nSementara itu, model baharu Avanza ini turut dipertingkatkan dengan pelbagai ciri baharu antaranya, lampu hadapan Bi-LED dan lampu kabus depan sebagai pencahayaan sokongan.\nLampu hadapan Bi-LED tersebut turut membuatkan rupa keseluruhan Avanza tampak seakan model yang lebih premium, Toyota Vellfire.\nSeperti Vellfire, Avanza baharu ini juga memiliki rekaan lebih anggun dan bukannya bulat seperti MPV lain di dalam kelasnya.\n\nToyota turut beri jaminan bahawa model baharu ini adalah lebih senyap hasil daripada rekaan semula bahagian cermin pintu bagi mengurangkan tekanan angin negatif.\n\nRim 15 inci turut didatangkan sebagai standard bagi semua varian dan saiz tayar ganti juga adalah sama seperti tayar yang digunakan.\n\nMenjenguk ke bahagian dalam, Avanza kini didatangkan dengan warna dashboard dua tona dan fabrik kerusi berwarna hitam sekaligus menonjolkan lagi rekaan premium.\nKalau berminat untuk melihat dengan lebih dekat kesemua varian baharu ini, sila kunjungi pengedar rasmi Toyota terdekat.\nAdvertisements",
        "BERITA TEMPATAN\nMoto Malaya \n\nSuzuki Raider R150Fi Dengan Warna Baharu Bakal Dilancarkan  Suzuki Malaysia \n\n\nPosted on July 26, 2023July 26, 2023 by Amirul Azreen \n\n\nSuzuki Malaysia dalam satu perkongsian terbaru di media sosial bakal melancarkan Raider R150Fi terbaru yang tampil dengan warna lebih segar.\n\nDengan tema New Colour, New Spirit, Raider R150Fi itu dijangka tampil dengan pilihan warna baru dan grafik lebih segar.\nMeskipun tidak diketahui warna dan grafik apa yang akan ditawarkan namun tinjauan di akaun Facebook Pengerusi Eksekutif Kumpulan AMI, Ahmad Faez Yahaya, menunjukkan bahagian belakang beberapa model Suzuki Raider F150i. \nNamun tidak dapat dipastikan sama ada model ditayangkan itu merujuk kepada model yang akan diperkenalkan pihak Suzuki Malaysia tidak lama lagi.\nApa yang pasti, Raider R150Fi yang dikemas kini itu akan terus dikuasakan enjin satu silinder 147.3cc DOCH dengan penyejukan cecair yang menawarkan 18hp pada 10,000rpm dan 13.8Nm pada 8,500rpm.\nAdvertisements",
        "BERITA ANTARABANGSA\nMoto Malaya \n\nCristiano Ronaldo Pembeli Misteri La Voiture Noire Bernilai RM54 juta \n\n\nPosted on May 2, 2019May 2, 2019 by Amirul Azreen \n\n\nSumber: Matti Blume @ Wikipedia\nBekas pemain Real Madrid yang ketika ini bersama Juventus, Cristiano Ronaldo telah didedahkan sebagai pembeli misteri Bugatti La Voiture Noire yang bernilai GBP10 juta (RM54j).\nRonaldo bukan nama asing dalam dunia automotif kerana sifatnya yang suka membeli jentera luar biasa dan menakjubkan.\nTahun lalu, pemain berusia 34 tahun itu telah pun membelanjakan GBP2.15j (RM11.7j) untuk membeli Bugatti Chiron.\nBugatti La Voiture Noire dipertontonkan kepada orang ramai buat julung kalinya di Pameran Moto Geneva awal tahun ini.\nBagaimanapun, kereta bertaraf prototaip itu  yang dibina sempena ulangtahun ke-110 Bugatti  dikhabarkan telah pun dijual dengan nama pembeli enggan didedahkan.\nMenurut akhbar AS, Ronaldo merupakan pembeli misteri tersebut!\nDengan pendapatan mencecah GBP500 ribu seminggu (RM2.7j) tidak hairanlah Ronaldo mampu membelanjakan wang yang banyak begitu sahaja.\nAdvertisements",
        "BERITA TEMPATAN\nKatana\nMoto Malaya\nsuzuki \n\nKatana Bakal Masuk Malaysia? Ini Cubaan Atau Betul-Betul? \n\n\nPosted on March 21, 2019March 21, 2019 by Amirul Azreen \n\n\nFoto: Facebook Suzuki Malaysia\nBila sebut sahaja nama motosikal Suzuki, kaki kapcai akan teringat Suzuki Belang R manakala kaki superbikeakan menyebut GSXR tetapi bila kali terakhir kita mendengar nama Suzuki Katana?\nFoto: Facebook Suzuki Malaysia\nBeberapa hari yang lalu, Suzuki Malaysia menerusi laman Facebook mereka telah mengumumkan kedatangan Katana  motosikal moden klasik  di Malaysia!\nPersoalannya, adakah ini bermakna Katana akan dijual di Malaysia atau sekadar jenaka April Fool yang diadakan terlebih awal?\n\nTetapi jika berdasarkan komen oleh Suzuki Malaysia sendiri, kita mungkin akan menyaksikan ketibaan Suzuki Katana di ruang pameran setiap pengedar rasmi pengeluar motosikal Jepun itu!\n\nRata-rata netizen juga turut tidak sabar dengan kemunculan semula motosikal yang dianggap legenda ini.\n\nAdvertisements",
        "BERITA TEMPATAN\nKereta\nToyota \n\nToyota Gazoo Racing kembali ke Pulau Pinang hujung minggu ini! \n\n\nPosted on February 19, 2019 by Sep Irran \n\n\n\nPada 23-24 Februari 2019, Stadium Batu Kawan di Pulau Pinang akan menjadi tempat tumpuan ramai dimana Toyota Gazoo Racing (TGR) Festival akan menganjurkan pusingan ke-3 mereka acara utama iaitu Toyota Vios Challenge!\n\nSepanjang dua hari hujung minggu ini, terdapat pelbagai aktiviti menarik untuk semua ahli keluarga dari pameran model-model baharu keluaran UMW Toyota Sdn bhd, penampilan khas selebriti-selebriti terkemuka tanah air, perhimpunan kelab-kelab kereta Toyota, pesta makanan, konsert mini dan banyak lagi.\n\nBagi mereka yang mengikuti Toyota Vios Challenge, Stadium Batu Kawan akan bertukar menjadi litar bagi pusingan ketiga mereka dimana 40 pemandu dari tiga kelas berbeza akan berentap untuk kemenangan muktamad.\nKategori Promotional (Selebriti), Sporting (Amatur) dan Super Sporting (Profesional) akan berlangsung dan sudah pasti ramai yang akan berminat untuk melihat artis-artis seperti Diana Danielle, Janna Nick, Nabil Ahmad, Khai Bahar, Akim Ahmad, Mohd Shukri Yahaya, Shawn Lee, Wany Hasrita, Nabila Razali dan Aiman Tino berlumba dalam kategori Promotional.\n\nMenurut Presiden UMW Toyota Sdn Bhd, Encik Ravindran K., Jika diukur sejak kali pertama kami menganjurkan acara ini pada tahun 2017, sambutan di Stadium Batu Kawan adalah sangat menggalakkan. Kami sangat berbesar hati untuk sekali lagi dapat membawa keriuhan dan kehangatan yang sama hujung minggu ini ke lokasi sama, tentunya dengan lebih banyak daya tarikan untuk semua.\n\nMemasuki pertengahan Musim 2 ini, TGR Festival dan Toyota Vios Challenge telah berhasil memberi peluang kepada orang ramai untuk memahami dengan lebih baik, melihat serta mengalami sendiri pembaharuan imej dan falsafah yang dibawa oleh jenama ini melalui slogan All About The Drive, tambah beliau.\n\nSelain dari Toyota Vios Challenge, para hadirin juga boleh merebut peluang untuk memenangi cenderahati tema perlumbaan dan hadiah-hadiah menarik lain bagi sesi cabutan bertuah. Pertunjukan drift dari pemandu profesional Jepun dan jentera 86 Toyo Tyres juga akan berlangsung untuk memeriahkan lagi suasana.\nUntuk maklumat lanjut, layari www.toyota.com.my.\nAdvertisements",
        "BERITA TEMPATAN \n\nAIG Malaysia menang DUA anugerah insurans! \n\n\nPosted on December 3, 2018 by Sep Irran \n\n\n\nAIG Malaysia telah berjaya memenangi dua anugerah insurans permotoran di dalam acara anugerah Motordata Research Consortium (MRC) Industry, Motor Insurance Moving Forward yang telah diadakan baru baru ini. Di dalam acara ini, AIG Malaysia telah dianugerahkan dengan dua anugerah berbeza iaitu The Fastest Estimate Claim Approval Time for Own Damage Claims 2017 dan The Most Accurate Average Estimate to Approval Amount in 2017.\n\nDari segi tuntutan insurans, AIG telah dipertimbangkan sebagai salah satu syarikat terpantas dan paling tepat dalam bahagian ini. Anugerah-anugerah telah diberi berdasarkan pada masa terpantas dan anggaran tuntutan yang paling tepat dalam insurans kenderaan. Secara keseluruhan, AIG Malaysia telah diiktirafkan dengan anugerah ini untuk kali ke-lima sejak tahun 2011 dan ini merupakan kali pertama ia berjaya dilakukan oleh mana-mana pihak insurans di dalam negara.\n\nMenurut Antony Lee, CEO AIG Malaysia Insurance Berhad, Kami berbesar hati dalam menetapkan penanda aras baru untuk pemprosesan tuntutan dan juga perkhidmatan kelas terbaik untuk pelanggan kami. AIG akan menyambut ulang tahun ke-100 bulan ini  satu peristiwa penting dan bukti sejarah dalam menjaga pelanggan AIG dan kami merancang untuk terus melakukan untuk 100 tahun akan datang.\n\nPerkhidmatan tuntutan AIG Malaysia membentuk tulang belakang janji kami iaitu #AIGJagaYou yang bertujuan untuk melindungi semua rakyat Malaysia. AIG akan memanfaatkan segala kepakaran kami untuk merumuskan penyelesaian yang lebih relevan dan sesuai dengan keperluan dan gaya hidup para pelanggan kami, tambah beliau.\nUntuk maklumat lanjut, layari www.aig.my.\nAdvertisements",
        "BERITA ANTARABANGSA\nducati\nMotosikal Buatan Khas\nWalt Siegel Motorcycles \n\nSBK Ciptaan Walt Siegel Motorcycles \n\n\nPosted on December 14, 2018 by Zarul Faiz \n\n\n\n\nWalt Siegel Motorcycles (WSM) adalah pembina motosikal Ducati buatan khas.\nMereka telah membina model retro ini yang telah diberi nama SBK.\nWSM telah membina motosikal ini menggunakan enjin Ducati sejukan udara atau pun cecair.\n\n\nAnda inginkan sebuah motosikal superbike Ducati tetapi merasakan model Panigale terlalu biasa-biasa sahaja untuk selera anda? Jika ya, anda boleh cuba dapatkan motosikal SBK ini dari Walt Siegel Motorcycles (WSM).\nWSM bertapak di New Hampshire dan menukang tangan motosikal janaan Ducati buatan khas. Sebelum ini, mereka menggunakan enjin Ducati sejukan udara dua injap, tetapi kini, WSM telah membina motosikal mereka berasaskan enjin sejukan cecair empat injap.\n\nMotosikal SBK ini boleh disuaikan dengan kedua-dua enjin tersebut. Kerangka ladder-trellis klasik Ducati telah digunakan, berbanding dengan rekaan monocoque yang ada pada Panigale. Bagaimana pun, geometri kerangka motosikal WSM ini mirip seperti jentera Ducati dalam kejohanan World Superbike Championship, yang berbeza daripada kerangka motosikal pengeluaran awam.\nModel contoh ini telah dibina untuk enjin 1098 sejukan cecair, empat injap (klac kering), dibina oleh Bruce Meyers Performance. Bagaimana pun, ianya bercirikan ECU buatan khas WSM. ECU ini dilengkapi dengan ciri kawalan cengkaman, penukaran ke gear yang lebih tinggi tanpa penggunaan klac, papan pemuka antaramuka penuh beserta dengan paparan data.\n\nIanya disebabkan oleh enjin 1098-nya itulah WSM telah menggunakan kerangka dan geometri casis berkenaan. Motosikal SBK ini dilengkapi dengan fork FGR World Superbike hlins dan penyerap hentakan hlins TTX, dirombak semula mengikut spesifikasi WSM. Angkup Monobloc Brembo dan cakera brek Brembo adalah pilihan yang nyata bagi breknya.\nWSM menggunakan karbon fiber bagi mengurangkan berat motosikal ini. Dalam jumlah yang besar. Reraup utamanya diperbuat daripada karbon fiber secara keseluruhan, dengan beratnya hanyalah pada 4kg. Bahagian ekor dan sub-rangkanya juga diperbuat daripada karbon fiber, dengan jumlah berat yang cukup ringan, iaitu 0.8kg. Lohong udara dan tiub masukannya juga buatan karbon fiber.\n\nAda beberapa buah perbezaan yang nyata antara motosikal SBK sejukan udara dan sejukan cecair. Motosikal SBK sejukan udara menggunakan roda karbon fiber BTS yang dilitupi dengan tayar perlumbaan slick Metzeler, serta peredam ekzos titanium Arrow. Ianya seberat 154kg. Model LC pula, dilengkapkan dengan roda OZ Racing dan tayar Dunlop Q4. Peredam ekzosnya dari SC Project. Ianya seberat 161kg, kerana penggunaan sejukan cecair.\nAdvertisements",
        "BERITA ANTARABANGSA\nHonda\nMoto Malaya \n\nTunggang Jentera Honda Dengan Bantuan Tangan Bionik! \n\n\nPosted on April 16, 2019 by Amirul Azreen \n\n\n\nPereka, Tom Hylton, membayangkan bahawa pengeluar motosikal Jepun, Honda, dengan kepakaran robotik mereka, dapat menghasilkan penyelesaian dalam membantu golongan kurang upaya untuk menunggang motosikal, satu hari nanti.\nHylton telah membuat rekaan awal yang menyerupai tangan bionik Honda yang akan membantu individu yang tidak mempunyai tangan yang sempurna untuk mengendalikan motosikal Honda.\n\nTangan bionik terbabit yang dipasang di bahagian bahu penunggang akan disambungkan ke bahagian handlebar motosikal lantas memastikan kawalan sepenuhnya.\n\nBukan itu sahaja, tangan bionik itu akan membantu dalam menyampaikan arahan untuk berjalan, berhenti dan membrek tanpa perlunya penggunaan jari seperti motosikal konvensional.\nMotosikal dan tangan bionik tersebut akan berkomunikasi antara satu sama lain. Sekiranya berlaku kemalangan, motosikal akan menghantar maklumat ke tangan terbabit lalu melepaskannya daripada handlebar agar dapat mengelakkan daripada kemalangan yang lebih serius, jelas Tom.\nKetika ini, Tom juga sedang dalam proses membina kaki bionik agar dapat dihubungkan dengan jentera Honda.\n(SUMBER: Yankodesign.com)\nAdvertisements",
        "BERITA ANTARABANGSA\nEICMA\nHelmet\nsafety \n\nTeknologi Pelapik Helmet MIPS Baharu Mampu Menyelamatkan Lebih Banyak Nyawa \n\n\nPosted on November 29, 2018 by Zarul Faiz \n\n\n\n\nPelapik MIPS memberikan lebih banyak ruang buat kepala untuk bergerak dalam helmet apabila berlakunya kemalangan.\nDan dengan itu, kepala pemakai tidak akan menyerap tenaga hentakan secara langsung.\nPerekanya mengharapkan yang lebih banyak pengeluar akan menggunakan teknologi ini.\n\n\nPertunjukan EICMA bukan sekadar mengenai motosikal baharu, tetapi ianya turut memperagakan teknologi terkini. Pelapik MIPS adalah salah satu tarikan yang muncul pada edisi 2018 ini.\nMIPS adalah singkatan bagi Multi-directional Impact Protection System. Ia membenarkan kepala pemakai untuk bergerak dalam helmet sekiranya berlakunya hentakan.\nJadi, ia membolehkan kepala untuk bergerak dalam helmet? Kita perlu ingat bahawa tahap kecederaan bukan bergantung kepada bagaimana seseorang itu terbabas, tetapi kepada bagaimana seseorang itu berhenti setelah terbabas.\nDan itulah gunanya pelapik EPS (Expanded Poltstyrene) dalam helmet. Pelapik EPS adalah pelapik berwarna putih yang tebal, yang berada di antara pelapik kusyen dan tempurung keras helmet. Ia akan menghancur kendiri bagi menyerap tenaga hentakan dengan memanjangkan jarak bagi membolehkan kepala untuk bergerak dalam helmet. Dengan itu, kepala tidak akan berhenti bergerak secara tiba-tiba. Ianya konsep yang sama bagi zon hancur pada kereta.\nBagaimana pun. menurut Sidang MIPS, pelapik EPS sahaja tidak mencukupi. Asal-usul pelapik MIPS bermula dari tahun 1990-an apabila pakar bedah otak mendapati kecederaan otak masih lagi berlaku walaupun apabila mangsa memakai helmet.\nUjian helmet menilai berapa banyak tenaga yang akan diagihkan kepada pengesan atau kepala dalam helmet. Hentakan yang dilakukan adalah hasil daripada hentakan helmet secara langsung dari 90. Dalam keadaan dunia sebenar, bagaimana pun, bertembung dengan objek secara menegak adalah sesuatu yang jarang berlaku. Selalunya ianya adalah hentakan secara sipi (kerana bentuk bulat helmet, antara sebab-sebab yang lain).\nHentakan objek pada satu sudut selain daripada menegak akan menyalurkan daya berputar melalui helmet. Tisu lembut dalam otak akan terdedah kepada daya shearing. Ia bagaikan mencarik daging dari tulang. Faktor inilah yang menyebabkan kecederaan otak yang lebih teruk.\nDengan adanya pelapik MIPS, kepala mempunyai ruang sebanyak 10 hingga 15mm lebih untuk bergerak. Sidang MIPS mendakwa yang ianya mengurangkan agihan kuasa sehingga 40% lebih banyak.\n\nTerdapat 8 pelapik MIPS berbeza bagi pengunaan yang berbeza bagi motosikal, basikal, dan papan salji. Sidang MIPS berazam untuk memperkenalkan teknologi ini buat pengeluar helmet semasa, namun, mereka akui yang sambutan masih lagi suam. Penunggang professional pula, telah menunjukkan lebih minat.\nSumber: MCN\nAdvertisements",
        "Petronas\nPetronas Lubricant Marketing Malaysia\nPetronas Malaysia\nPetronas Sprinta \n\nPETRONAS Lubricants Marketing Malaysia Lancarkan Bengkel Bergerak Pertama Di Malaysia \n\n\nPosted on February 25, 2019 by Zarul Faiz \n\n\n\n\nPETRONAS Lubricants Marketing (Malaysia) Sdn Bhd (PLMMSB) telah melancarkan bengkel penyelenggaraan bergerak pertama Malaysia pada hari ini.\nBengkel bergerak ini akan menjelajah seluruh pelusuk Semenanjung Malaysia bagi menawarkan perkhidmatan penyelenggaraan motosikal yang digandingkan dengan minyak pelincir PETRONAS Sprinta.\nTurut dilancarkan adalah peraduan PETRONAS Sprinta Bonanza 2019, di mana hadiah utamanya adalah sebuah motosikal Yamaha YZF-R6 lengkap dengan kemasan grafik pasukan PETRONAS YAMAHA SRT MotoGP!\n\n\nPETRONAS Lubricants Marketing (Malaysia) Sdn Bhd (PLMMSB) telah melancarkan bengkel penyelenggaraan bergerak PETRONAS Sprinta Mobile Workshop yang pertama di Malaysia pada hari ini. Direka bagi menawarkan perkhidmatan yang pantas, cepat, mudah, dan professional, bengkel bergerak yang unik ini akan melawat seluruh pelusuk Semenanjung Malaysia bagi menawarkan kebolehan menyelenggara motosikal yang digandingkan dengan minyak pelincir PETRONAS Sprinta mereka.\n\nKontena berkeluasan 20 kaki yang lengkap ini telah dilancarkan oleh Pengarah Urusan dan Ketua Pegawai Eksekutif PETRONAS Dagangan Berhad, Dato Sri Syed Zainal Abidin, di stesen minyak PETRONAS Technology Park Malaysia. Bengkel bergerak ini turut menyediakan ruang istirehat yang selesa dan ranggi buat para pemilik motosikal untuk berehat sewaktu menantikan motosikal mereka untuk diselenggarakan.\n\nMenurut Dato Sri Zainal Abidin, Bengkel penyelenggaraan bergerak ini diadakan dengan tujuan untuk menyediakan kepada para pengguna kami dengan kemudahan dan pengalaman unik yang lancar di mana para pengguna boleh berehat dan meyakini perkhidmatan penyelenggaraan yang dijalankan oleh juruteknik kami yang amat professional. Secara purata, keseluruhan proses ni mengambil masa kira-kira lapan minit bagi sebuah motosikal berkapasiti kecil dan sederhana.\n\nPETRONAS turut mempergunakan peluang keemasan ini untuk melancarkan peraduan PETRONAS Sprinta Bonanza 2019, di mana seorang pemenang bertuah akan membawa pulang hadiah utama, sebuah motosikal Yamaha YZF-R6 yang lengkap dengan kemasan grafik pasukan PETRONAS YAMAHA SRT MotoGP. Hadiah mingguan dan bulanan juga sama mengujakan di mana PETRONAS akan menghadiahkan motosikal Yamaha YZF-R25 dan Y15ZR.\n\nTempoh peraduan ini adalah dari 11 Mac hingga 30 September 2019, bersempena dengan musim baharu MotoGP, dengan hadiah-hadiah bernilai RM300,000 yang boleh dimenangi! Untuk mendapatkan maklumat lanjut mengenai bengkel bergerak dan peraduan ini, sila layari laman sesawang www.mymesra.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya \n\nSuzuki Bakal Perkenalkan Katana 1135R? \n\n\nPosted on June 4, 2019June 4, 2019 by Amirul Azreen \n\n\n\nSuzuki dilaporkan dalam perancangan untuk memperkenalkan Suzuki Katana dengan spesifikasi yang lebih premium  diberi nama Suzuki Katana R.\nMenurut laporan di Jepun, model edisi terhad tersebut akan diberi nama Suzuki Katana 1135R dan akan berkongsi beberapa spesifikasi sama yang terdapat pada Suzuki GSX-R1000R.\nJadi peminat Suzuki boleh menjangkakan Katana R akan memiliki penyerap hentakan depan dan belakang serta sistem brek premium dan kuasa yang jitu sepertimana yang terdapat pada GSX-R1000R.\nRekaan swingarm juga tampil serba baharu termasuk ergonomik yang lebih sporty susulan penggunaan clip-on handlebar dan fairing depan yang lebih rendah.\nKetika ini imej yang dikongsi hanyalah sekadar tanggapan awal sahaja dan tiada maklumat sahih yang mengesahkan bahawa ini adalah rekaan sebenar Katana R.\nApa yang pasti peminat jentera dua roda tidak sabar menanti apakah rekaan sebenar Suzuki Katana 1135R.\nKatana merupakan antara model keluaran Suzuki yang popular dan digunakan sebagai model touring dari tahun 1981 sehingga 2006.\nSuzuki telah menghasilkan varian 550cc, 650cc, 750cc dan 1100cc bagi Katana sejak diperkenalkan.\nAdvertisements",
        "Bonneville\nMotosikal Buatan Khas\nT120\ntriumph \n\nMotosikal Buatan Khas Berluti Triumph Bonneville \n\n\nPosted on April 29, 2019 by Zarul Faiz \n\n\n\n\nMotosikal buatan khas Berluti Triumph Bonneville adalah satu contoh yang baik gabungan fesyen dan permotosikalan.\nBerluti merupakan sebuah jenama di bawah Louis Vuitton.\nPanel badannya diperbuat daripada gentian karbon dan enjinnya dikekalkan standard.\n\n\nTerdapat pelbagai sebab mengapa kita amat menggemari motosikal; salah satu daripadanya adalah ianya boleh diubahsuai mengikut apa sahaja falsafah yang kita inginkan. Salah satu contohnya adalah motosikal buatan khas Berluti Triumph Bonneville yang cukup bergaya sekali, ia boleh menjadi model di atas pentas peragaan.\nIanya bukan suatu perkara yang baharu bagi label fesyen untuk terlibat dengan dunia permotosikalan. Ada antara label fesyen ini telah menghasilkan pakaian dengan gaya kelengkapan menunggang, manakala ada antaranya yang telah menempah pembinaan motosikal. Sebagai contoh, Chanel baru-baru ini telah bekerjasama dengan Pharrell Williams dan Veldt bagi mencipta helmet yang amat ranggi.\n\nMotosikal ini telah ditempah oleh Maison Berluti, sebuah jenama di bawah jenama terkenal Louis Vuitton (LV). Motosikal ini merupakan sebahagian daripada koleksi Berluti Beach, yang mana antaranya terdiri daripada sebuah Porsche 911 Targa, kit pemberat gim, dan juga bolasepak.\n\nSeperti mana yang boleh dilihat daripada gambar di atas, panel badan standardnya telah digantikan panel badan yang lebih menggiurkan, diperbuat daripada sekeping gentian karbon. Dan oleh kerana Berluti merupakan pakar barangan kulit, pelananya telah diperkemaskan dengan kulit berwarna perang Vitello Fiore.\nEnjin 1200cc, sejukan cecair T120-nya itu kekal standard.\n\nMotosikal ini akan dilelong di Sotheby, bersama dengan sepasang but kulit sepadan dan helmet yang dilitupi dengan kulit.\n\nAdvertisements",
        "BERITA TEMPATAN\nKereta\nMitsubishi \n\nMitsubishi Triton 2019 dilancarkan! Dari RM100,200 \n\n\nPosted on January 30, 2019 by Sep Irran \n\n\n\nMitsubishi Motors Malaysia (MMM) telah melancarkan Mitsubishi Triton 2019 awal pagi tadi. Generasi terkini trak pikap dari Mitsubishi akan dipasarkan di dalam negara dengan pilihan lima varian berbeza mulai RM100,200 ke RM135,200 (harga atas jalan tanpa insurans).\n\nMenurut Ketua Pegawai Eksekutif MMM, Encik Tomoyuki Shinnishi, sejarah syarikat dalam membina trak pikap selama 40 tahun telah melahirkan sebuah kenderaan yang tahan lasak dan boleh diharap tapi pada masa yang sama memahami segala kehendak para pelanggan. Generasi kelima Mitsubishi Triton dijangka akan terjual sebanyak 600 unit sebulan atau peningkatan sebanyak 28% jika dibandingkan dengan tahun lepas.\n\nDengan konsep Engineered Beyond Tough, Triton terkini menjanjikan sebuah kenderaan yang bergaya, kuat dan selamat. Empat prinsip utama di bawah prinsip 4Sure Handling untuk melahirkan satu pakej yang lengkap adalah 4Sure Power, 4Sure Control, 4Sure Agility dan 4Sure Safety. Gabungan kuasa, kawalan, ketangkasan dan keselamatan mengesyorkan para pelanggan bahawa Mitsubishi Triton 2019 dibina dengan standard dan prestasi tertinggi.\n\nCiri-ciri keselamatanyang terdapat pada Mitsubishi Triton 2019 adalah:\n\nForward Collision Mitigation (FCM)\nBlind Spot Warning dengan Lane Change Assist (BSW & LCA)\nUltrasonic Misacceleration Mitigation System (UMS)\nRear Cross Traffic Alert (RCTA)\nSistem High Auto Beam\n\n\nReka bentuk evolusi baharu dengan prinsip Mitsubishi Motors Dynamic Shield memberi sebuah imej yang lebih gagah dan perkasa. Seluruh bahagian badan Triton 2019 telah diubah kepada sesuatu yang lebih moden dan juga mengekalkan gambaran trak pikap yang berkuasa tinggi.\n\nKelengkapan dalaman juga telah dikemaskinikan untuk memberi keselesaan yang lebih menarik seperti pad lembut di bahagian rehat lengan dan lutut, slot pengecas USB untuk bahagian tempat duduk belakang, air curcilator dan banyak lagi.\n\nDari segi janaan kuasa, generasi kelima Triton menggunakan enjin 2.4-liter MIVEX turbodiesel dengan blok aluminium yang berjaya menghasilkan 179hp dan 430Nm tork maksimum. Segala kuasa dikawal melalui sistem transmisi automatik 6-kelajuan terkini yang memberi prestasi lancar dan menarik.\n\nMitsubishi Triton 2019 jugs dilengkapi dengan sistem Mitsubishi Motor Super-Select 4WD II yang telah terbukti dalam perlumbaan seperti Dakar Rally. Pilihan mod memandu baharu Off-Road melengkapkan mod-mod memandu lain yang sedia ada iaitu Gravel, Mud, Sand dan Rock. Tambahan ciri Hill Descent Control juga menambaikkan lagi kawalan kenderaan ketika memandu di kawasan yang curam.\n\nMMM akan menawarkan lima varian dengan empat pilihan warna menarik dengan harga tertera di bawah:\n\nSetiap pembelian model Triton 2019 akan dipakejkan sekali dengan waranti 5 tahun atau 200,000km. Untuk sebarang maklumat lanjut, layari www.mitsubishi-motors.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nPencuri Melarikan Kereta Ketika Sedang Dicuci! \n\n\nPosted on March 21, 2019 by Amirul Azreen \n\n\n\nSesiapa yang rajin hantar kereta ke tempat mencuci perlu berhati-hati selepas ini kerana pencuri kereta kini semakin kreatif!\nBaru-baru ini tular rakaman video yang menunjukkan sebuah kereta dicuri dihadapan pekerja yang sedang mencuci.\nDifahamkan, pemilik kereta tersebut telah menghantar kenderaannya ke Pusat Servis Mitsubishi Chan Sow Lin dan sebaik selesai servis, mereka menghantar kereta tersebut untuk dicuci.\nDi dalam rakaman video CCTV tersebut jelas menampakkan seorang lelaki yang berdiri di sebelah kereta tersebut sambil membelek telefon bimbitnya.\n\nKemudian pencuri tersebut bingkas memasuki kereta dan belum sempat tukang cuci tersebut cuba menghalang, pencuri terbabit terus memecut laju meninggalkan tempat kejadian.\nJadi kepada pengguna kereta di luar sana, berhati-hatilah kalau nak menghantar kenderaan untuk dicuci, pastikan anda sentiasa berada bersama kenderaan kesayangan anda.\nTonton video penuh dibawah:\n\nhttp://motomalaya.net/blog/wp-content/uploads/2019/03/55561309_296197461049715_2309177295404793856_n.mp4\nAdvertisements",
        "BERITA ANTARABANGSA\nRocket III\ntriumph\nTriumph Motorcycles \n\nTriumph Rocket III Baharu Telah Diintip  Dijangka Hadir Dengan 2,500 hingga 2,800cc! 180 hingga 200hp! \n\n\nPosted on January 12, 2019 by Zarul Faiz \n\n\nSumber imej: motorcycle.com\n\nMotosikal Triumph Rocket III telah diintip sedang menjalani ujian.\nIa dijangka tampil dengan enjin 2,500 hingga 2,800cc, 180 hingga 200hp yang baharu.\nMotosikal baharu ini tampak lebih moden dan agresif.\n\nKami telah melaporkan sebelum ini bahawa model Triumph Rocket III baharu mungkin akan diperkenalkan. Ianya kini telah disahkan apabila prototaipnya telah diintip sedang menjalani ujian tanpa sebarang samaran.\nTriumph terpaksa menghentikan pengeluaran model Rocket III yang sebelum ini oleh kerana piawaian Euro4. Ianya bagaimana pun masih dijual di Amerika Syarikat.\nModel Triumph Rocket III Baharu Dibocorkan?\n\nDari gambar-gambar intipan berkenaan, kita dapat lihat yang ianya didatangkan dengan penggayaan yang baharu. Reka bentuk baharunya itu telah mengemaskini model Rocket ini daripada sebuah motosikal klasik menjadi sebuah motosikal power cruiser sejati. Triumph berkeinginan untuk memberikan saingan kepada model Ducati Diavel dan Harley-Davidson V-Rod, jadi rupa paras baharu ini pasti dapat membantunya.\nApa yang boleh kita pelajari dari gambar intipannya?\nMotosikal prototaip Rocket III ini tampak sudah sedia untuk dikilangkan.\nPenutup kepala silinder enjinnya nampak baharu, tetapi ciri yang paling menonjol sekali adalah ekzosnya. Ia kini menggunakan atur cara paip 3-into-1-into-2 dengan hujung slash-cut.\nEnjinnya tidak syak lagi nampak lebih besar dan kapasitinya dijangka berada di antara 2,500 hingga 2,800cc. Dan oleh kerana itu, kita boleh menjangkakan yang keluaran kuasanya berada di antara 180 hingga 200hp.\nSumber imej: motorcycle.com\nKerangkanya juga tampak baharu. Bagi casisnya pula, ia kini dilengkapi dengan penyerap hentakan belakang tunggal manakala forknya pula dari jenis fork terbalik. Pacuan akhirnya masih menggunakan pacuan syaf namun lengan ayunnya kini adalah lengan ayun satu sisi. Angkup pautan jejari Brembo Monobloc mengapit cakera breknya.\nDari segi penggayaannya, lampu hadapan berganda motosikal ini telah dikekalkan, tetapi, ia kini tampil dengan LED. Lampu belakangnya telah direka semula dan juga telah dilengkapi dengan LED. Selain itu, motosikal baharu ini tampak lebih sado dan agresif berbanding model terdahulu.\nSumber imej: motorcycle.com\nJika anda perhatikan dengan lebih teliti di bahagian atas palang pemegangnya, anda boleh nampak paparan TFT baharu yang pada mulanya telah diperkenalkan dengan model Scrambler 1200 2019. Berdasarkan fakta ini kita boleh andaikan yang ianya akan dilengkapi dengan kebolehan Bluetooth dan kawalan kamera GoPro.\nSatu nota ringkas terakhir. Kami ingin sekali melihat reaksi orang ramai apabila kami beritahu mereka yang kapasiti enjinnya adalah 2,500/2,800cc.\n\nAdvertisements",
        "ducati\nPanigale V4 R 2019\nWorldSBK 2019\nWSBK \n\nMotul FIM WorldSBK 2019: Kemenangan Keenam Daripada Enam Perlumbaan Buat Bautista Dan Ducati! \n\n\nPosted on March 18, 2019 by Zarul Faiz \n\n\nBautista  Sumber imej: bola.net\n\nAlvaro Bautista dan Ducati telah meneruskan dominasi mereka dengan memenangi ketiga-tiga perlumbaan pada hujung minggu ini di Litar Buriram di Thailand.\nIni menjadikannya enam kemenangan dari enam buah perlumbaan setakat ini.\nJuara bertahan, Jonathan Rea merupakan saingan paling sengit Bautista namun tidak mampu mengatasinya.\n\n\nAlvaro Bautista berjaya mengemudi jentera Ducati Panigale V4 R-nya bagi mengutip mata maksimum selepas 6 perlumbaan dalam kejohanan Motul FIM WorldSBK 2019, setelah memenangi ketiga-tiga perlumbaan di Litar Buriram di Thailand.\nPerlumbaan 1\nBautista yang sedang dikejar Rea\nJuara bertahan Jonathan Rea (Kawasaki Racing Team WorldSBK) berjaya memintas Bautista di Selekoh 1. Bautista berjaya mengejar semula pada pusingan ketiga di Selekoh 3, namun Rea memintas semula dari sebelah dalam, dan mereka berdua bertembung. Bautista berjaya mengawal semula motosikal, namun pertembungan tersebut membolehkan Alex Lowes (Pata Yamaha WorldSBK Team) untuk memintasnya.\nPenunggang dari Sepanyol itu memintas semula Lowes pada pusingan 4 dan mula mengejar Rea. Bautista berjaya mndekati Rea dan memintasnya dengan berbakikan 12 pusingan dan berjaya mengekalkan kedudukannya sehingga tamat perlumbaan. Dia menjarakkan diri dari pesaingnya bagi menamatkan perlumbaan dengan jarak masa 8.2 saat di hadapan.\n\nAlvaro Bautista (ARUBA.IT Ducati Racing)\nJonathan Rea (Kawasaki Racing Team WorldSBK)\nAlex Lowes (Pata Yamaha WorldSBK Team)\nMichael van der Mark (Pata Yamaha WorldSBK Team)\nLeon Haslam (Kawasaki Racing Team WorldSBK)\n\nPerlumbaan Superpole Tissot\nJonathan Rea  Sumber imej: asphaltandrubber\nRea mendahului perlumbaan sewaktu permulaannya namun telah dipintas oleh Bautista. Bautista kemudiannya telah tersasar sewaktu memasuki Selekoh 3 dan telah dipintas semula oleh Rea. Namun, penunggang Ducati itu tidak mengalah dan merampas semula tampuk pendahulu di Selekoh 4 dan mula menjarakkan dirinya.\nPada waktu itu, Alex Lowes mulai mencabar kedudukan Rea. Rea berhempas pulas untuk meninggalkan Lowes dan mengurangkan jarak masa dengan Bautista di bawah 0.5 saat. Keazamannya juga telah membuahkan masa pusingan terpantas untuknya.\nMalangnya, sebaik sahaja ianya mulai rancak, perlumbaan ini terpaksa dihentikan. Selekoh 3 sekali lagi menjadi pentas drama ini. Leon Camier (Moriwaki Althea Honda Racing), dan Thitipong Warokon (Kawasaki Thailand Racing Team) bertembung di hairpin. Warokon telah dihantar ke pusat rawatan dan kemudiannya ke hospital selepas itu.\nBautista telah diumumkan sebagai pemenang, diikuti oleh Rea dan Lowes di belakangnya.\n\nAlvaro Bautista (ARUBA.IT Ducati Racing)\nJonathan Rea (Kawasaki Racing Team WorldSBK)\nAlex Lowes (Pata Yamaha WorldSBK Team)\nMichael van der Mark (Pata Yamaha WorldSBK Team)\nLeon Haslam (Kawasaki Racing Team WorldSBK)\n\nPerlumbaan 2\nAlex Lowes  Sumber imej: alexlowes22\nBautista tidak mahu menunggu lama dan membenarkan penunggang lain menyainginya. Jadi, dia memecut laju dari mula dan mendahului perlumbaan sehingga garisan penamat, meninggalkan Rea untuk bertarung dengan Lowes.\nBautista melintasi garisan penamat dengan jarak masa 10 saat di hadapan Rea dan Lowes. Pencapaiannya ini menandingi rekod kemenangan enam buah perlumbaan pertama milik Neil Hodgson yang telah dicapainya sewaktu musim 2013.\nRakan sepasukan Lowes, Michael van der Mark berjaya mengekang cabaran Haslam bagi menjadikannya turutan penamat yang serupa seperti Perlumbaan 1 dan Superpole.\n\nAlvaro Bautista (ARUBA.IT Ducati Racing)\nJonathan Rea (Kawasaki Racing Team WorldSBK)\nAlex Lowes (Pata Yamaha WorldSBK Team)\nMichael van der Mark (Pata Yamaha WorldSBK Team)\nLeon Haslam (Kawasaki Racing Team WorldSBK)\n\nAdvertisements",
        "500cc\nBERITA ANTARABANGSA\nKTM \n\nBajaj Akan Membangunkan Model Dua Silinder 500cc KTM Baharu \n\n\nPosted on December 15, 2018 by Zarul Faiz \n\n\n\n\nKetua Pegawai Eksekutif KTM, Stefan Pierer, telah mengesahkan bahawa mereka sedang membangunkan model dua silinder 500cc KTM baharu.\nDia juga turut mengatakan bahawa Bajaj akan mengilangkan motosikal baharu berkenaan.\nPengeluar dari Austria ini ingin bersaing dengan pengilang Jepun dalam segmen yang sedang berkembang pesat ini.\n\n\nKhabar angin mengenai sebuah model dua silinder 500cc KTM telah tersebar sejak beberapa lama, namun ianya tidak membawa kepada sebarang kepastian, sehinggalah sekarang. Ketua Pegawai Eksekutif KTM, Stefan Pierer, telah mengesahkan bahawa Bajaj akan mengilangkan model dua silinder 500cc KTM yang baharu sewaktu satu temu ramah dengan Speedweek baru-baru ini. Dia juga turut meluahkan keinginannya untuk memperoleh jenama Ducati sewaktu temu ramah tersebut.\nKTM Ingin Membeli Ducati\n\nOleh kerana pengilangan motosikal ini akan dipertanggungjawabkan kepada Bajaj, ianya bermakna yang model tersebut akan ditetapkan pada harga yang menggiurkan. Pierer berkata yang ini adalah kerana KTM ingin bersaing dengan para pengeluar Jepun dalam segmen yang senantiasa berkembang di seluruh dunia.\nIni sudah pasti berita yang mengujakan buat para penunggang yang inginkan sebuah model KTM tetapi merasakan model 390 Duke/RC terlalu kecil, manakala model 790 Duke/Adventure terlalu besar atau mahal. Sebuah platform 500 akan mungkin sekali akan terdiri daripada kedua-dua varian Duke/Adventure, begitu juga dengan 790.\nModel 500 baharu ini akan digelar 490, mengikut tradisi pengeluar dari Austria berkenaan. Apa yang boleh kita jangka dari model ini?\nModel 390 Duke generasi baharu dilengkapi dengan paparan TFT, pendikit Ride-by-Wire, mod penunggangan, ABS, suspensi WP, dan sebagainya. Model 790 Duke turut didatangkan dengan perincian berkenaan. Dan dengan ini, kita boleh anggap yang motosikal 500cc baharu ini juga akan dilengkapi dengan ciri-ciri yang sama.\nMotosikal KTM 790 Duke The Scalpel 2018 Dilancarkan Secara Rasmi!\n\nUntuk enjinnya pula, KTM telah bergerak pada satu arah yang baharu dengan model 790. Mereka telah menggunakan enjin parallel-Twin yang digelar LC8c, dan bukannya enjin single atau V-Twin. Pemasaan aci engkol 285 mengajuk pemasaan 75 enjin V-Twin (360-285-75) dalam motosikal berkapasiti lebih besar pengeluar berkenaan.\nDan dengan itu, kita boleh jangkakan yang sama bagi model 500cc ini. Enjin perlulah kompak dan ringan, sama seperti model 790, namun, kita masih belum jelas lagi sama ada ianya akan dikecilkan daripada enjin yang lebih besar.\nJadi, apa yang akan terjadi pada 690 Duke? KTM mungkin akan menggantikannya dengan model baharu ini, kerana sebuah enjin dua silinder 500cc sepatutnya menghasilkan lebih banyak kuasa berbanding enjin single 690cc.\nKami akan bawakan perkembangan terkininya, jadi, teruskan bersama kami di MotoMalaya.\nAdvertisements",
        "BERITA ANTARABANGSA\nBMW Motorrad\nMotosikal lumba\nS 1000 RR \n\nMana Perginya Lampu Hadapan Tidak Simetri Model BMW S 1000 RR? \n\n\nPosted on December 24, 2018 by Zarul Faiz \n\n\n\n\nMengapakah model BMW S 1000 RR yang pertama bercirikan lampu hadapan tidak simetri?\nMengapa pula bagi model S 1000 RR 2019 ianya simetri?\nSemua ini berbalik kepada fungsi.\n\n\nModel BMW S 1000 RR sebelum ini dilengkapi dengan reka bentuk lampu hadapan tidak simetri yang telah menjadi bualan hangat sewaktu ianya diperkenalkan pada tahun 2008. Ramai yang merungut tentangnya. Ada sahabat kami yang telah menutup lampu sebelah kirinya itu.\nBagaimana pun, dari masa ke semasa, semakin ramai penunggang yang menerimanya dan reka bentuk berkenaan menjadi mercu rekaan model S 1000 RR.\nTunggang Uji BMW S 1000 RR 2018  Mahakarya Jerman\n\nNamun kini, ianya berlaku sekali lagi dengan model yang terkini. Sudah menjadi sifat manusia yang sering menentang perubahan yang ketara.\nTetapi, pernahkah anda tertanya-tanya mengapa BMW Motorrad sentiasa menggunakan dua buah reka bentuk lampu hadapan yang berbeza pada hampir keseluruhan motosikal mereka? Ianya sama juga bagi model GS, namun, ianya tidaklah seketara yang ada pada model S 1000 RR.\n\nMenurut pengeluar yang beribu pejabat di Munich itu, reka bentuk bagi lampu hadapan model S 1000 RR dari 2008 hingga 2018 adalah sedemikian kerana kejuruteraannya dan bukanlah atas sebab-sebab penggayaan. Lampu hadapan kiri merupakan lampu sinar rendah, tetapi ianya tidak cukup terang. Jadi, BMW telah menambah sebuah lampu yang lebih besar pada sebelah kanan bagi memberikan lebih banyak cahaya. Lampu sebelah kiri dikekalkan kecil bagi mengurangkan berat sebanyak 500 gram.\n\nKetua Reka Bentuk BMW, Edgar Heinrich, memberitahu MCN, Kami ingin membina motosikal yang terbaik yang boleh kami hasilkan, yakni bagi motosikal lumba, yang paling ringan. Di mana sahaja kami boleh kurangkan beratnya, kami buat, yang mana telah menghasilkan kelengkapan yang tidak simetri, seperti mana pemantul sinar besar yang mengurangkan berat sebanyak 150 gram.\nBagi model 2019 pula, mereka tidak perlukan lampu hadapan yang tidak simetri kerana ianya bercirikan lampu LED. Heinrich menambah bahawa jabatan reka bentuk ingin melupuskan terus lampu tersebut kerana jentera perlumbaan tidak mempunyai lampu.\nKami boleh sahaja menjadikan komponen LED tidak simetri, tetapi ianya tidak masuk akal. Kami bukannya mereka bentuk hanya atas dasar reka bentuk semata-mata.\nDengan erti kata lain, bentuknya itu adalah berdasarkan fungsinya.\n\nAdvertisements",
        "Kereta\nPandu Uji\nVolvo \n\nPandu Uji: Volvo XC40 T5 R-Design 2018  SUV Seksi Sweden \n\n\nPosted on February 18, 2019 by Sep Irran \n\n\n\nPasaran kenderaan jenis SUV di Malaysia kini semakin hangat dengan beberapa model-model menarik yang telah dilancarkan dari pelbagai jenama dalam dan luar negara. Terdapat banyak pilihan yang mengikuti bajet anda dan mereka yang lebih berkemampuan semestinya mempunyai lebih banyak alternatif. Hari ini, kami ingin mengulas pengalaman bersama model kompak SUV premium pertama dari Volvo iaitu Volvo XC40 T5 R-Design 2018.\n\nSeperti yang telah diketahui ramai, Volvo adalah antara pengeluar kenderaan yang paling selamat di dunia tetapi generasi muda tidak begitu berminat dengan model-model yang telah dikeluarkan sebelum ini hanya kerana reka bentuk yang agak klasik dan konservatif. Model Volvo XC40 T5 R-Design mempunyai keupayaan yang besar untuk mengubah persepsi anda semua berkenaan perkara ini.\n\nDari segi rupa bentuk, Volvo XC40 adalah antara model kompak SUV tercantik yang boleh didapati di pasaran Malaysia walaupun untuk kami yang kurang minat pada model segmen ini. Terdapat beberapa komen berkenaan rupa yang boleh dibanding dengan Range Rover Evoque tapi bagi kami, model Volvo XC40 bukan sahaja seksi malah mempunyai wajah yang lebih anggun dan moden untuk generasi muda yang inginkan kemewahan.\n\nVolvo XC40 didatangkan hanya dengan kemasan R-Design yang menambahbaikkan lagi pakej yang sedia ada untuk pasaran negara dan ini sememangnya menarik untuk dipandang. Gabungan bentuk badan dengan aliran bergaya juga agak maskulin lebih-lebih lagi reka bentuk yang terdapat pada rim 19-inci model XC40 ini. Ini bermaksud model XC40 akan menarik peminat yang lebih ramai tidak kira pilihan lelaki mahupun wanita.\n\nKombinasi lampu LED depan dan juga belakang sesuai dengan watak kompak SUV premium ultra moden ini dan ia bertambah menarik di bahagian kabin. Ruang dalaman disiapkan dengan bahan sentuhan lembut yang bukan sahaja kelihatan anggun malah sangat sedap untuk disentuh. Sememangnya sebuah kenderaan yang berdefinikan unsur premium.\n\nBagi pemandu, panel instrumen LED 12-inci memberi segala maklumat kenderaan kepada pemandu dan ia dipertingkatkan lagi dengan skrin sentuh bahagian tengah yang mengawal segala aspek infotainmen di dalam XC40. Unsur digital ini sangat menarik tetapi sistem ini mengambil sedikit masa untuk membiasakan diri dengan segala keupayaan yang ditawarkan oleh Volvo di dalam model XC40.\n\nTerdapat juga banyak ruang simpanan (terbuka dan juga tersorok untuk keselamatan barang berharga) tersebar di seluruh kabin dari bahagian tepi pintu yang lebih besar, ruang tengah dan juga sebuah cangkuk yang disertakan pada ruang simpanan bahagian penumpang depan jika anda ingin menggantungkan makanan yang telah dibungkus tanpa perlu risau.\n\nTempat duduk yang disediakan dalam model XC40 ini adalah luas dan selesa dengan reka bentuk kusyen yang memberi sokongan selesa kepada pemandu dan juga semua penumpang. Bagi mereka yang duduk di belakang, terdapat penghawa dingin yang memastikan anda sejuk dan selesa tetapi jika anda ingin mengecas telefon bimbit, terdapat satu port USB Type-C yang boleh digunakan (besar kemungkinan anda perlukan sebuah adapter untuk menggunakannya).\nThis slideshow requires JavaScript.\nTerdapat 13 pembesar suara di seluruh ruang kabin termasuk Air Woofer Technology yang memberi pengalaman audio yang sememangnya premium. XC40 ini juga dilengkapi dengan pengecas telefon pintar tanpa wayar di bahagian depan tanpa memberi imej kabin yang serabut dan bersepah.\n\nRuang simpanan belakang juga mempunyai kapasiti 480 liter dan boleh dikembangkan dengan menurunkan tempat duduk penumpang belakang. Pengalaman kami ke Ikea baru-baru ini telah berjaya memuatkan sebuah meja dan kerusi ofis, almari pakaian dan juga segala barangan runcit yang telah dibeli di Village Grocer untuk kegunaan selama 2 minggu! Ia juga ada mod bebas tangan untuk dibuka dengan senang jika anda sedang memegang barang yang banyak.\n\n\n\n\n\n\n\n\nKembali kepada perkara yang paling penting iaitu gaya pemanduan, Volvo XC40 T5 R-Design 2018 memberi sebuah pengalaman yang seimbang antara keselesaan dan juga sporty. Sistem suspensi telah ditala untuk memberi gaya memandu yang tidak terlalu keras atau lembut (walaupun dengan gabungan rim 19-inci dan tayar Pirelli P-Zero). Penumpang belakang mungkin akan mengalami pengalaman yang lebih bouncy kerana ini.\n\nEnjin 2.0-liter empat silinder turbo mampu menjana 252hp pada 5,500rpm dan 350Nkm tork maksimum antara 1,800rpm hingga 4,800rpm. Ini memberi pengalaman memandu yang menakjubkan dimana pecutan 0-100km/h boleh dicapai dalam masa 6.4 saat. Ini merupakan prestasi yang bagus memandangkan bahawa berat SUV ini lebih dari 1,600kg!\n\nSegala kuasa dikawal oleh sistem transmisi Geartronic 8-kelajuan yang boleh dikawal dengan menggunakan paddle shifter atau tombol gear di bahagian tengah. Gaya pemanduan kami yang agak agresif kerana bunyi enjin dan turbo menarik memberi penggunaan bahan api setinggi 12 liter/100km tetapi jika anda berjimat-cermat, nombor ini boleh turun serendah 6 liter/100km (di lebuh raya).\n\n\n\n\n\n\n\n\n\n\n\nIni bermaksud tangki petrol sebesar 54 liter mampu bergerak sejauh antara 450km hingga 760km mengikut gaya pemanduan anda. Pemanduan dalam bandar dan juga di lebuh raya amat selesa dengan laju maksimum setinggi 230km/h. Walaupun berkuasa tinggi, ia telah ditala khas untuk gaya pemanduan yang lebih halus kerana Volvo mementingkan keseimbangan antara sporty dan juga keselesaan.\n\nDari segi keselamatan, Volvo XC40 tiada tandingan dengan kelengkapan yang sedia ada yang merangkumi hampir 400 aspek keselamatan seperti:\n\nBLIS blind spot information dan Cross Traffic Alert bersama fungsi autobrake\nPilot Assist\nAdaptive Cruise Control\nSistem Driver Alert Control\nLane Mitigation System\n7 beg udara\nElectronic Stability Control\nHill Start Assist dan Automatic Hold\nSIPS side impact protection system\nWHIPS whiplash injury protection system\nRear Collision Warning with braking at standstill\nIndirect Tyre Pressure Monitoring System (iTPMS)\nDAN BANYAK LAGI, BRO!\n\n\nVolvo Cars Malaysia menawarkan model Volvo XC40 T5 R-Design 2018 pada harga RM255,888 (harga atas jalan tanpa insurans) dengan 4 pilihan warna dan waranti tanpa had selama 5 tahun. Harga yang ditawarkan mungkin sedikit tinggi untuk model CKD tetapi jika anda berpeluang untuk merasai segala aspek kenderaan lebih-lebih lagi pakej keselamatan yang sedia ada, ini merupakan tawaran yang begitu menarik. Layari www.volvocars.com/my untuk maklumat lanjut.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nScrambler 1200\nScrambler 1200 XC 2019\nScrambler 1200 XE 2019\ntriumph \n\nHarga Triumph Scrambler 1200 2019 Bagi Pasaran Amerika Syarikat Didedahkan \n\n\nPosted on December 18, 2018 by Zarul Faiz \n\n\n\n\nTriumph telah mendedahkan harga bagi model Triumph Scrambler 1200 2019.\nBagaimana pun, buat masa ini, harga ini adalah bagi pasaran Amerika Syarikat.\nIanya boleh dikatakan agak berpatutan, memandangkan yang ianya didatangkan dengan lebih banyak teknologi, berbanding para pesaingnya.\n\n\nKeterujaan jelas boleh dirasai sewaktu pelancaran model Triumph Scrambler 1200 2019 pada bulan Oktober lalu. Inilah Scrambler yang dikatakan akan menamatkan segala perang motosikal scrambler.Triumph bagaimana pun, pada waktu itu, tidak mendedahkan harganya.\nNamun kini, ianya bukan lagi rahsia, terima kasih kepada seorang wartawan permotoran yang menghadiri tunggangan medianya di Portugal.\nUlasan Tanggapan Pertama Triumph Scrambler 1200 2019\n\nMotosikal Triumph Scrambler 1200 2019 didatangkan dalam dua varian yang terrain-centric. Scrambler 1200 XC adalah varian yang lebih sesuai untuk kegunaan jalan raya tetapi masih berkemampuan untuk penunggangan off-road. Motosikal Scrambler 1200 XE pula (E untuk Extreme) adalah varian yang lebih sesuai untuk penunggangan off-road tetapi turut boleh digunakan atas jalan raya.\nKedua-dua model ini berkongsi enjin Hi-Power 1,200cc yang sama, paparan LCD baharu, lampu LED, suis berlampu, klac bantuan tork, kawalan bersiar dan kawalan GoPro pilihan tambahan.\nModel XE bagaimana pun, dilengkapi suspensi dengan ruang bergerak lebih panjang, Cornering ABS yang dioptimakan dengan IMU, serta Cornering Traction Control, pemetaan enjin Off-Road Pro tambahan, angkup Monobloc M50 Brembo, dan bermacam-macam lagi kelengkapan yang menarik.\nBerapakah harganya? Model Triumph ini bagi pasaran Amerika Syarikat ditetapkan pada harga $14,000 bagi Scrambler 1200 XC, dan $15,400 untuk Scrambler 1200 XE. Perlu diingatkan bahawa yang ini adalh harga runcit bagi pasaran Amerika Syarikat. Namun begitu, harga ini masih amat berpatutan jika dibandingkan dengan para pesaingnya. Ini juga boleh dianggap agak murah, dengan segala teknologi yang ada padanya!\nAdvertisements",
        "aprilia\nBERITA ANTARABANGSA\nShiver 900 \n\nAprilia Shiver 900 2019  Dengan Lebih Banyak Kemaskini \n\n\nPosted on December 27, 2018 by Zarul Faiz \n\n\n\n\nTerdapat lebih banyak kemaskini bagi model Aprilia Shiver 900 2019.\nAntaranya adalah ekzos baharu, ECU baharu, paparan TFT baharu, dan warna baharu.\nAdakah ia akan membuat kemunculan di Malaysia?\n\n\nKami pernah menunggang model Aprilia Shiver 750 sebelum ini. Apa yang boleh kami katakan tentangnya ialah kami cukup kagum dengan pengendalian, prestasi, reliabiliti, dan betapa berbaloinya motosikal berkenaan untuk dimiliki. Namun, model Aprilia Shiver 900 yang baharu masih belum membuat kemunculannya di Malaysia. Kami harap yang pengedar eksklusif baharu Aprilia di Malaysia akan mengubah hakikat ini.\nModel Shiver 900 memasuki tahun ketiga pengeluaran pada tahun 2019 (diperkenalkan pada tahun 2017). Dan oleh kerana itu, pengeluar yang beribu pejabat di Noale itu akan mengemaskininya bagi tahun baharu ini, walaupun tidaklah banyak. Jikalau sudah sempurna, mengapa perlu mengubahnya, bukan?\nPertama sekali, terdapat sebuah sistem ekzos baharu bagi membebaskan wasap dengan lebih berkesan. Kuasa enjin kekal pada 95hp dan 89.5Nm, namun ditampilkan dengan pendikit yang lancar dan tindak balas enjin yang boleh dijangka.\nModel Aprilia Shiver 750 merupakan motosikal pengeluaran pertama yang dilengkapkan dengan pendikit Ride-by-Wire. Model Shiver 900 meneruskan legasi ini, begitu juga dengan mod penunggangan. Bagaimana pun, model tahun 2019 akan dilengkapkan dengan ECU Marelli 7SM (yang mana juga boleh didapati pada model RSV4 dan Tuono 1100 V4). Ia membolehkan penyelarasan tahap kawalan cengkaman atau mematikannya terus.\nABS adalah unit dwi-saluran Continental standard, namun, tiada ABS menyelekoh berasaskan IMU. Paparan TFT 4.3 inci (sama seperti RSV4 dan Tuono) kini didatangkan dengan pautan multimedia, muzik, dan navigasi.\nModel tahun ditawarkan dalam kemasan warna Challenging Red dan Innovation Dark.\n\nAdvertisements",
        "BERITA ANTARABANGSA\nHonda\nMoto Malaya \n\nMotoGP: Dovizioso Tidak Puas Hati, Dilabel Tidak Agresif Di Litar \n\n\nPosted on July 5, 2019 by Amirul Azreen \n\n\nSumber: Andrea Dovizioso @ Twitter\nPelumba Ducati MotoGP, Andrea Dovizioso menafikan dakwaan bahawa dia penunggang yang tidak agresif selepas menduduki tempat keempat minggu lalu di Assen.\nBermula di petak ke-11, Dovioso berjaya naik ke kedudukan keempat di awal perlumbaan sebelum kembali ketinggalan.\nBagaimanapun, di penghujung perlumbaan Dovizioso berjaya memintas rakan sepasukan, Danilo Petrucci untuk menamatkan perlumbaan di kedudukan keempat, namun ketinggalan 14.1 saat dibelakang pemenang, Maverick Vinales.\nRamai yang berpendapat saya tidak agresif sebaik tamat perlumbaan di Assen, namun ramai yang terlepas saat saya berjaya naik ke kedudukan keempat daripada kedudukan ke-11.\nIni bukan soal agresif, sebaliknya, jentera saya tidak cukup laju untuk berada di depan.\nSaya telah memberikan 100 peratus untuk 12 pusingan dan berjaya menyamai masa dengan kelompok dengan namun jentera saya tidak cukup pantas, jelasnya.\nDovizioso turut menegaskan bahawa gaya tunggangannya yang lancar membuatkan dia tampak tidak agresif.\nSetiap penunggang ada gaya masing-masing tetapi itu tidak bermakna kami tidak agresif di atas litar,tambahnya menjelang perlumbaan di GP Jerman yang menyaksikan Ducati gagal merekodkan kemenangan sejak 2008.\nAdvertisements",
        "BERITA TEMPATAN\nducati\nHypermotard\nHypermotard 950 2019\nMoto Malaya \n\nDucati Malaysia Buat Jualan Istimewa Panigale V4S! \n\n\nPosted on April 26, 2019April 26, 2019 by Amirul Azreen \n\n\n\nDucati Malaysia bersama Next Bike  pengedar tunggal jentera Ducati di Malaysia  bakal menawarkan beberapa tawaran ekslusif bagi jentera dan aksesori Ducati esok, di Naza Automall sempena kempen Red Weekend 2019.\nDengan penjimatan sehingga RM40,000 peminat boleh menjangkakan tawaran terbaik bagi beberapa model terpilih antaranya Ducati Panigale V4S, Monster 821 dan Scrambler.\nBukan itu sahaja, setiap pembelian turut melayakkan anda untuk sesi Akademi DRE Racetrack, pakej jelajah DRE Bike Travel Scrambler (ekslusif bagi pengunjung yang hadir pada 27 April sahaja).\nPengunjung juga akan berpeluang untuk menyaksikan Hypermotard 950 yang akan dilancarkan di Malaysia hujung tahun ini!\nKetua Divisyen 2-Wheel, Naza Automotive Group, Nazman S.H. Yusof berkata Next Bike sentiasa mengutamakan pelanggan terutamanya dalam menyediakan pengalaman terbaik.\nKami di Next Bike sentiasa mencari jalan terbaik bagi meningkatkan lagi pengalaman tunggangan Ducati apatah lagi terdapat lebih daripada 600 ahli dalam komuniti Ducati, Desmo Owners Club (DOC) Malaysia.\nKami sentiasa bekerjasama dengan DOCM dalam menganjurkan pelbagai aktiviti antaranya konvoi kebajikan sekitar Malaysia termasuklah Sesi Perjumpaan Bersama Pasukan MotoGP Ducati setiap tahun di Sepang, katanya.\nJangan lupa berkunjung ke Ducati PJ esok 27 April hingga 28 April ini!\nAdvertisements",
        "BERITA TEMPATAN\nMoto Malaya \n\nRM300 Menanti Pemandu Yang Gemar Buang Sampah Dari Kenderaan \n\n\nPosted on July 18, 2019 by Amirul Azreen \n\n\n\nPolis Diraja Malaysia (PDRM) menyatakan bahawa pengguna jalan raya yang didapati membuang sampah dari dalam kereta kini boleh berdepan dendan RM300!\nDenda tersebut mengikut Peraturan 52 Peraturan Lalu Lintas 1959.\nMenurut perkongsian di laman Facebook PDRM, membuang sampah dari dalam kereta bukan sahaja boleh mencemarkan alam sekitar malah boleh mengundang bahaya kepada pengguna jalan raya lain.\n\nPDRM turut menggesa orang ramai agar berhenti sementara di tong sampah berdekatan untuk membuang sampah dan bukannya dengan membaling keluar ketika memandu.\nAdvertisements",
        "BERITA ANTARABANGSA\nBERITA TEMPATAN\nFoggy-Petronas FP1\nPetronas\nPetronas Malaysia\nsuperbike \n\nFoggy-Petronas FP1  Superbike Buatan Malaysia \n\n\nPosted on December 10, 2018 by Zarul Faiz \n\n\n\n\nMotosikal Foggy-Petronas FP1 merupakan motosikal superbike buatan Malaysia.\nDibina untuk perlumbaan WSBK bermula tahun 2003, homologasi jentera ini menyebabkan terhasilnya 150 buah unit.\nPetronas dan Momoto terlibat dalam kes guaman dan membantutkan pengimportan.\n\n\nTahukah anda, kita ada motosikal superbike buatan negara? Ya, dan ianya bergelar Foggy-Petronas FP1.\nLatar Belakang Foggy-Petronas FP1\nDihasilkan antara Januari hingga Julai 2003, ianya sebuah model homologasi untuk kejohanan World Superbike Racing. Petronas dan Sauber Petronas Engineering pada asalnya membangunkan motosikal prototaip Petronas GP1 989cc bagi perlumbaan MotoGP. Namun, mereka memutuskan untuk mengambil bahagian dalam perlumbaan Superbike terlebih dahulu. Usahasama Sauber Petronas F1 telah melonjak nama Petronas di pentas antarabangsa.\nFIM bagaimana pun telah mengehadkan bagi 750cc kepada empat silinder, 900cc kepada tiga, dan 1,000cc bagi dua. Bagi mematuhi peraturan ini, kapasiti enjin FP1 ditukar kepada 899.5cc. Petronas perlu menghasilkan sebanyak 150 buah motosikal yang sah untuk kegunaan jalan raya bagi memenuhi syarat homologasi FIM Superbike. Enjin inline-Triple 899.5cc tersebut menghasilkan 127.4hp pada 10,000rpm dan 92.0Nm pada 9,700 rpm. Jurang sebanyak 300 rpm antara tork maksima dan kuasa kuda maksima menjadikan enjin ini peaky. Namun begitu, FP1 dikatakan hanya seberat 181kg, memberikan motosikal tersebut nisbah kuasa-berat yang bagus.\nSaksikanlah video di bawah untuk mendengar bunyinya di Malaysia (kemungkinan sekali di Naza).\n\nMSX International telah membina 75 unit yang pertama di UK menjelang Januari 2003. Mereka telah lulus pemeriksaan homologasi bagi menyertai kejohanan WSBK tahun tersebut. Modenas perlu mengilangkan 75 unit yang akhir sebelum Julai 2003. Rancangan mereka adalah menyediakan 100 buah untuk orang ramai dan 50 untuk perlumbaan.\nWorld Superbike Racing\nPerusahaan petroleum negara kemudiannya telah mendapatkan khidmat juara dunia WSBK empat kali, Carl Foggy Fogarty untuk mengendalikan pasukan dan selepas itu, jentera tersebut telah dikenali ramai sebagai Foggy-Petronas FP1. Para penunggang pasukan adalah juara dunia WSBK Troy Corser dan James Haydon.\nMalangnya, perubahan peraturan FIM telah memcacatkan kebolehan perlumbaan FP1. Secara tiba-tiba, satu peraturan baharu membenarkan KE SEMUA format enjin sehingga 1,000cc telah dilaksanakan. Akibatnya, ke semua jentera lain jauh lebih berdaya saing berbanding FP1.\n\nPada tahun 2004, FIM telah mengenakan syarat yang ke semua jentera perlu menggunakan tayar kawalan Pirelli. Pasukan pengilang dari Jepun memprotesdengan menarik diri dari kejohanan, meninggalkan Ducati untuk mendominasi musim tersebut. Bagaimana pun, ini telah membolehkan Corser untuk menduduki tempat ke-dua di San Marino. Penunggang baharu, Chris Walker, menduduki tempat ke-tiga di Valencia sewaktu perlumbaan pembuka musim.\nMomoto saman Petronas\nPada tahun 2010, Motorcycle News (MCN) mengetahui adanya 60 buah motosikal FP1 dalam simpanan di Basildon, Essex. Ianya merupakan sebahagian daripada kumpulan 75 unit pertama yang sepatutnya dihantar ke Malaysia.\nPengedar motosikal Malaysia telah membelinya beserta 69 buah motosikal usang yang lain dan menjenamakan semula motosikal ini sebagai Momoto MM1 pada tahun 2012. Apa yang Momoto tidak ketahui adalah Petronas masih belum membayar AP (permit kebenaran), serta duti eksais dan kastam, yang mana menyebabkan kerajaan Malaysia merampas ke semua 129 buah motosikal tersebut.\n\nMomoto telah menyaman Petronas sejumlah $83 juta pada tahun 2013. Motosikal-motosikal ini telah dilupakan begitu sahaja.\nMunculnya Lazante Motorsports\nMujur sekali, ada sinar harapan di ufuk apabila syarikat pembaik pulih kereta lumba Britain, Lazante Motorsports, telah membeli motosikal-motosikal ini dan akan memulihkannya semula kepada warna hijau Petronas yang asal. Ia juga telah dilengkapi dengan angkup brek empat omboh Brembo dan juga fork hlins.\nApakah reaksi Petronas dan Momoto? Kami tidak pasti, namun, apa yang kami pasti adalah motosikal superbike Foggy-Petronas FP1 yang menarik ini akan disediakan pada harga $32,000.\n\n\n\n\n\n\n\n\n\n\n\n\n\nView this post on Instagram\n\n\n\n\n\n\n\n\n\n\n\n\n\n\n\n\n\n\n\nFoggy Petronas FP1 World Super bikes. A rare two wheeled project we are working on with @andy74b. All bikes being put into full working order and made available with all spare parts backup. #lanzante #fp1 #wsbk #carlfogarty #petronas #roadlegal #2wheels, images by @gilesrozier17\nA post shared by  Lanzante (@the_real_lanzante) on Dec 4, 2018 at 2:39pm PST\n\n\n\nAdvertisements",
        "BERITA TEMPATAN\nNVX\nNVX 155\nscooter\nskuter\nYamaha \n\nYamaha NVX 2019 Dengan Warna Baharu dan Suspensi Dikemaskini \n\n\nPosted on December 7, 2018 by Zarul Faiz \n\n\n\n\nSkuter Yamaha NVX 2019 Didatangkan dengan warna baharu dan suspensi yang dikemaskini.\nPenyerap hentakan belakangnya kini dilengkapi dengan takungan remote reservoir.\nModel 2019 ini boleh mula didapati bermula pertengahan bulan Disember 2018.\n\n\nHong Leong Yamaha Motor telah memperkenalkan model Yamaha NVX 2019.\nIanya tidak dapat disangkal lagi bahawa skuter Yamaha NVX telah menakluki jalan raya negara. Penggemar skuter negara menggemarinya kerana rupa parasnya yang agresif, prestasinya, pengendaliannya, dan semestinya, kerana kemudahannya. Kami secara peribadinya telah pun terserempak dengan model yang telah dikhususkan dengan meluas yang mampu bersaing dengan motosikal berkapasiti besar di atas lebuh raya.\n\nKami telah menguji skuter ini pada bulan Ogos 2017 yang lalu dan cukup seronok menungganginya. Sila tekan pautan di bawah untuk membaca ulasan kami dengan lebih lanjut.\nDiuji: Yamaha NVX155  Jentera Skuter Yang Menyeronokkan\n\nKeseronokan itu secara amnya adalah hasil daripada enjin Blue Core Technology-nya itu. Blue Core adalah pakej prestasi dan ekonomi bahanapi hak milik Yamaha. Ia terdiri daripada Variable Valve Actuation (VVA), kecekapan pendinginan yang dioptimakan, sistem Start & Stop, dan lain-lain lagi. Skuter ini disahkan sebagai kenderaan cekap tenaga (EEV). Model 2019 juga turut mengekalkan panel meter LCD 5.8 inci dan ciri kunci SMART pada skuter ini.\n\nModel 2019 ini kini dilengkapi dengan penyerap hentakan belakang dengan takungan remote reservoir. Penyerap hentakan jenis ini bermakna yang ianya mempunyai lebih banyak minyak atau gas yang disimpan dalam takungan. Sewaktu minyak bergerak ke hadapan dan belakang di antara badan utama penyerap hentakan dan takungan, ianya didinginkan, dan dengan itu, memberikan prestasi redaman yang lebih konsisten. Selain itu, ianya menjadikan skuter ini tampak lebih sporty!\n\nSkuter Yamaha NVX 2019 ini didatangkan dalam tiga kemasan warna baharu, iaitu, Race Blu, Fiery Red, dan Active Yellow, beserta dengan kemasan grafik baharu.\n\nIa akan mula disediakan bermula pertengahan bulan Disember 2019 dan ditetapkan pada harga RM9,988 (harga jualan asas, tidak termasuk cukai dan insurans).\n\nAdvertisements",
        "750cc\naprilia\nBERITA TEMPATAN\nMoto Malaya\nShiver 750 \n\nSelamat Tinggal Baby \n\n\nPosted on March 13, 2019March 13, 2019 by Amirul Azreen \n\n\n\nSetiap yang baik, ada pengakhirannya dan bagi peminat jentera dua roda, perkara yang paling menyedihkan sebagai seorang pemilik apabila tiba masa untuk kita melepaskan jentera kesayangan atas faktor-faktor tertentu.\nBaru-baru ini, pelakon dan pengacara, Kamal Adli meluahkan rasa sedih di laman Instagram miliknya apabila terpaksa melepaskan Aprilia Shiver 750 miliknya.\n\nPelakon berusia 32 tahun itu berkongsi suka dan duka yang ditempuh bersama jenteranya dalam tempoh beberapa tahun ini.\ngood bye baby.. sumpah banyak gilaaa dugaan selama sy menjaga awak.. excident orang lain buat.. sadai bengkel 2 tahun..sy repair balik awak mahal nok harem.. tp syg pnya pasal repair jgk.. lepas elok, tiba2 excident pulak bersama saya.. alhamdulillah minor injury ja.. repair balik awak sebab syg.. dah elok kene curi pulak ngn org jahat.. lepas tu polis jumpa balik awak (tq Polis Diraja Malaysia) simpan kt balai setahun sebab mcm give up.. tp amik jgk kat balai repair lagi sekali n its time utk lepas kan awak kt org yg lebih baik n bertanggungjawab.. tqq my black babyy ? tolong jgn lupakan sy.. igt moment kita time jatuh tu okk.\nDaripada terlibat kemalangan berpunca daripada orang lain sehingga dicuri sebelum ditemui pihak Polis Diraja Malaysia (PDRM), Kamal mengakui sudah sampai masa untuk menyerahkan tanggungjawab itu kepada orang lain.\nDi mata orang ramai, mungkin kenyataan Kamal kelihatan kelakar dan tidak serius namun bagi peminat jentera dua roda mahupun jentera empat roda, bukan mudah untuk melepaskan kenderaan kesayangan lebih lagi apabila sudah banyak duit dibelanjakan.\nAdvertisements",
        "BERITA TEMPATAN\nHonda\nMoto\nMoto Malaya \n\nHonda HR-V RS Kini Dengan Ruang Dalam Serba Hitam! \n\n\nPosted on May 17, 2019 by Amirul Azreen \n\n\n\nHonda Malaysia memperkenalkan ruang dalam serba baharu bagi model HR-V RS bagi meningkatkan lagi gaya sporty model terbabit.\nPengenalan terhadap ruang dalam yang serba hitam itu merupakan respon Honda terhadap maklumbalas pelanggan yang mahukan ruang dalam yang tampak lebih sofistikated di samping meningkatkan lagi pengalaman Joy of Owning bagi setiap kenderaan Honda.\n\nMenggantikan warna Ivory, ruang dalam berwarna hitam ini memenuhi ruang konsol, panel depan, tempat duduk pemandu dan penumpang serta lining di pintu.\n\nWarna baharu tersebut nyata sepadan dengan ciri-ciri praktikal yang terdapat dalam HR-V antaranya, Multi-Utility Cargo Space, Multi-Angle Rearview Camera, 8-Way Driver Power Seat, Honda LaneWatch Camera, Cruise Control dan Paddle Shift.\n\nHR-V turut dilengkapi dengan ciri keselamatan terbaik antarya 6 beg udara, Emergency Stop Signal (ESS), Vehicle Stability Assist (VSA), Hill Start Assist (HSA) dan ISO Fix.\nSehingga kini, lebih 12,000 tempahan bagi HR-V telah diterima dengan lebih 7,000 unit telah pun diserahkan kepada pelanggan.\nSambutan menakjubkan ini semakin mencapai sasaran 60 peratus yang ditetapkan Honda bagi tahun ini meskipun baru empat bulan.\nHR-V kekal mendahului segmen SUV Kompak sehingga Mac 2019.\nPelanggan boleh singgah di mana-mana 98 pengedar rasmi Honda bagi membuat tempahan. Untuk maklumat lanjut, layari www.honda.com.my\nAdvertisements",
        "BERITA ANTARABANGSA\nBMW Motorrad\nBMW Motorrad Race Trophy \n\nBMW Motorrad Race Trophy Diteruskan Bagi Tahun 2019 \n\n\nPosted on March 23, 2019 by Zarul Faiz \n\n\nBMW Motorrad Race Trophy  Sumber imej: BMW Motorrad\n\nKejohanan BMW Motorrad Race Trophy telah diteruskan bagi tahun 2019.\nTahun ini adalah musim keenam siri perlumbaan ini.\nSiri ini akan menghadiahkan 30 peserta (penunggang BMW) teratas dalam anak tangga kedudukan.\n\n\nAnda mungkin tidak pernah mendengar tentang pertandingan ini, tetapi, kejohanan BMW Motorrad Race Trophy akan memasuki musim keenamnya pada tahun 2019 ini.\n\nDalam pertandingan ini, 30 peserta teratas dalam anak tangga kedudukan BMW Motorrad Race Trophy (BMRT) akan dihadiahkan dengan trofi dan hadiah wang tunai. Terdapat juga hadiah buat para pasukan yang merangkul kejuaraan bagi kejohanan masing-masing, di samping kategori seperti Best BMW Rider in Class, dan Newcomer of the Year.\nBagaimanakah caranya? Kita ambil kejohanan Pirelli Malaysia Superbike Championship sebagai contoh. Kejohanan itu diklasifikasikan sebagai peserta dalam siri BMRT. Para penunggang yang mengemudi jentera BMW dalam kelas yang berbeza kemudiannya akan dibandingkan kedudukannya dengan para penunggang BMW yang lain, dalam kejohanan lain di seluruh dunia.\n\n26 buah kategori kejohanan dalam 21 perlumbaan antarabangsa dan kebangsaan akan diklasifikasikan untuk kejohanan ini pada tahun 2019. Antara kejohanan- kejohanan tersebut adalah WorldSBK, Endurance World Championship, serta International Road Racing Championship (IIRC). Kejohanan yang baru ditambah adalah FIM European Superstock 1000 Cup dan Asia Road Racing Championship (ARRC). Kejohanan ARRC baharu sahaja memperkenalkan kelas superbike 1,000cc pada tahun ini.\nAzlan Shah dalam ARRC 2019  Sumber imej: mekanika.com.my\nPendaftaran untuk BMRT ini akan bermula pada 30 Jun dan berakhir pada 17 November.\nUntuk tahun, BMW akan menyediakan sejumlah 100,000 sebagai hadiah wang tunai untuk para peserta yang terbaik.\nSila layari laman sesawang rasmi kejohanan ini untuk mendapatkan maklumat lanjut: https://www.bmw-motorrad-motorsport.com/en/overview\nSiri Perlumbaan  BMW Motorrad Race Trophy 2019\n\nAll Japan Road Race Championship (JP SBK)\nAlpe Adria International Motorcycle Championship (AA)\nAsia Road Racing Championship (ARRC)\nAustralian Superbike Championship (ASBK)\nBMW Road Race Challenge (BMW RRC)\nBritish Superbike Championship (BSB)\nCanadian Superbike Championship (CSBK)\nFIM Endurance World Championship and Cup (EWC)\nFIM European Superstock 1000 Cup (EU STK)\nFIM Superbike World Championship (WorldSBK)\nFrench European Bikes Championship (FR EU)\nFrench Superbike Championship (FSBK)\nInternational German Motorcycle Championship (IDM)\nInternational Road Racing Championship (IRRC)\nItalian National Trophy 1000 (IT 1000)\nItalian Superbike Championship (CIV)\nMalaysia Superbike Championship (MSBK)\nMotoAmerica AMA Road Racing Series (MA)\nSouth African Superbike Championship (SA SBK)\nSpanish Superbike Championship (ESBK)\nSuperBike Brasil (BR SBK)\n\nAdvertisements",
        "BERITA TEMPATAN\nMoto Malaya \n\nPengajar Sekolah Memandu Kantoi Hisap Rokok, Tidur Dalam Kelas \n\n\nPosted on April 24, 2019April 24, 2019 by Amirul Azreen \n\n\nSumber: The Star\nPengajar memandu kantoi hisap rokok dan tidur di dalam kelas antara kejutan yang diterima pegawai Jabatan Pengangkutan Jalan (JPJ) dalam satu operasi yang diadakan di sekolah memandu sekitar Lembah Klang.\nJPJ telah mengeluarkan 14 saman selepas mendapati beberapa pengajar menghisap rokok, tidur dan membenarkan pelajar memandu tanpa pengawasan.\nSumber: The Star\nMenurut laporan The Star, JPJ telah menghantar beberapa pegawai untuk membuat tinjaun dengan menyamar sekaligus melihat sendiri beberapa pengajar yang tidak mengikut peraturan.\nOperasi tersebut turut menyaksikan 14 kenderaan telah disita.\nAntara saman yang dikeluarkan berdasarkan kesalahan:\n\nPengajar membiarkan pelajar memandu tanpa pengawasan\nPengajar tidak memakai tali pinggang keledar ketika sesi pengajaran\nPengajar menghisap rokok ketika kelas berjalan\nLesen L tamat tempoh\nCukai jalan tamat tempoh\n\nSumber: The Star\nMenurut kenyatan Timbalan Pengarah JPJ, Jeneral Zamakhshari Hanipah, di antara tahun 2016 hingga 2018, JPJ telah memeriksa 38 sekolah memandu sekitar Malaysia dan sebanyak 721 saman telah pun dikeluarkan.\n(SUMBER: The Star)\nAdvertisements",
        "BERITA TEMPATAN\ndbkl\nMoto Malaya \n\nMajlis Tempatan (Dewan Bandaraya) Dibenarkan Untuk Menguatkuasa Undang-Undang Trafik \n\n\nPosted on December 20, 2018 by Zarul Faiz \n\n\nSumber gambar: zaharibb.com\n\nPindaan kepada Akta Pengangkutan Jalan membolehkan majlis perbandaran untuk melantik warden trafik mereka sendiri.\nWarden-warden ini boleh menguatkuasakan undang-undang trafik berbanding hanya mengeluarkan saman parkir.\nPindaan ini juga bermakna agensi penguatkuasaan trafik hanya boleh mengeluarkan saman mahkamah dan bukan saman kompaun.\n\n\nKita sering kali melihat pengguna jalan raya menginkari undang-undang trafik di hadapan pegawai penguatkuasa Dewan Bandaraya, tetapi pegawai tersebut tidak dapat melakukan apa-apa. Perkara ini tidak akan berulang lagi apabila pindaan Rang Undang-Undang Pengangkutan Jalan 2018 dikuatkuasa.\nWarden Trafik Tempatan\nDewan Rakyat telah meluluskan pindaan kepada Seksyen 3(4B) Akta Pengangkutan Jalan pada 11 Disember. Mengikut sekyen ini, majlis tempatan (Dewan Bandaraya dan Majlis Perbandaran) kini boleh melantik warden trafik mereka sendiri. Warden-warden ini dibenarkan untuk menguatkuasa undang-undang jalan raya, sebagai contoh, terhadap penunggang motosikal yang melanggar lampu isyarat merah. Ini satu berita yang baik memandangkan pihak polis memerlukan bantuan dalam menguatkuasakan undang-undang ini.\nBagaimana pun, sebuah sekatan telah ditambah bagi pindaan kepada seksyen 4 akta berkenaan. Ia menerangkan bahawa warden trafik majlis perbandaran hanya boleh menguatkuasa undang-undang di dalam kawasan bawah bidang kuasa mereka. Ini bermakna warden Dewan Bandaraya Kuala Lumpur tidak boleh mengambil tindakan ke atas kesalahan di Shah Alam.\nJadi, berhentilah di lampu trafik dan parkirlah di ruangan yang disediakan.\nSaman Mahkamah Berbanding Saman kompaun\nSatu pindaan pada Seksyen 120 Akta Pengangkutan Jalan menyatakan mana-mana agensi penguatkuasaan trafik tidak lagi boleh mengeluarkan saman kompaun. Saman kompaun bermakna anda boleh membayarnya mengikut kesenangan anda. Bagaimana pun, saman mahkamah bermakna anda perlu menghadiri diri di mahkamah dan berhadapan dengan majistret.\nAgensi penguatkuasaan perlu mendapatkan kebenaran bertulis Peguam Negara sebelum mengeluarkan saman berkenaan.\nKegagalan untuk hadir di mahkamah akan mengakibatkan waran tangkap dikeluarkan.\nIni adalah satu perkara yang serius, jadi, beringatlah. Ia mungkin kedengaran agak melampau, tetapi ianya barang kali satu langkah yang lebih berkesan untuk mencegah pengguna jalan raya yang tidak bertanggungjawab.\nSumber: asklegal.my\nAdvertisements",
        "BERITA TEMPATAN\nKereta\nProton \n\nProton Iriz 2019 pun dah ada HI PROTON! \n\n\nPosted on March 1, 2019 by Sep Irran \n\n\n\nProton Iriz 2019 baru sahaja dipratontonkan kepada pihak media Malaysia semalam di Proton Centre of Excellence (COE) semalam dah secara terus-terang, generasi terkini Proton Iriz memang nampak menarik. Model kali ini telah dikemaskini dan ditambahbaik dengan lebih 300 perubahan (367) yang akan menarik perhatian ramai rakyat Malaysia dengan reka bentuk dan kelengakapan baharu.\n\nDengan Proton masih meraikan kehangatan SUV premium pertama mereka Proton X70, mereka berasa bahawa kejayaan ini boleh juga disalurkan kepada model segmen-B paling kompak keluaran mereka iaitu Proton Iriz. Hasilnya? Iriz generasi baharu yang bukan sahaja lebih bergaya malah berteknologi tinggi dan jauh lebih maju dari segi pembinaan, prestasi dan juga kualiti keseluruhan.\n\nGabungan kuasa Proton dan Geely telah menghasilkan Proton Iriz yang mempunyai rupa bentuk yang bukan sahaja moden tetapi sesuai untuk semua pihak tidak kira umur. Bahagian hadapan kereta kini mempunyai beberapa ciri menarik seperti lampu depan halus bersama lampu siang DRL, bar krom Ethereal Bow dan gril radiator corak Infinite Weave tersendiri yang diilham dari abangnya iaitu Proton X70.\n\nBahagian belakang juga telah melalui perubahan besar dimana perkataan Proton tampak lebih jelas di bahagian tailgate. Ini memberi sebuah imej kenderaan yang lebih lebar, besar dan stabil. Nama Iriz juga tampil dengan rekaan huruf unik baharu dan kemasan yang lain termasuk sirip yu dan rim aloi reka bentuk bilah baharu.\n\nBahagian dalaman juga telah melalui perubahan ketara dimana kabin sekarang lebih gelap dan selesa. Sebagai satu pilihan kereta pertama yang sesuai untuk rakyat Malaysia, generasi muda juga boleh menikmati beberapa teknologi unit stereo pintar yang terdapat pada model Proton X70 tetapi pada pakej harga yang lebih rendah (harga akan diberitahu pada masa terdekat).\n\nUnit stereo pintar yang menggunakan kad eSIM dan memori dalaman 16GB menawarkan pelbagai aplikasi menarik seperti pengaliran muzik (online music streaming), sistem navigasi dan pengecaman suara. Segala akses kepada aplikasi boleh digunakan melalui skrin sentuh 7-inci termasuk Wi-Fi, smartphone mirroring dan juga kawalan suara yang dimulai dengan Hi Proton.\n\nSetakat ini, harga masih belum diumumkan TETAPI (besar tetapi kali ini) Proton akan mengadakan jualan kilat dimana anda boleh menempah Proton Iriz 2019 dalam talian pada harga RM9.99! Promosi yang bermula dari 1 hingga 10 Mac 2019 juga akan diberi ganjaran cukai jalan percuma selama dua tahun.\nTerdapat lima varian berbeza bagi Iriz 2019 iaitu Standard 1.3L MT, Standard 1.3L CVT, Executive 1.3L CVT, Executive 1.6L CVT dan Premium 1.6L CVT.\n\nPratonton kepada pelanggan akan dibuat secara berperingkat di beberapa cawangan Proton Edar dimana lokasi pertama adalah Proton Edar 4S Chan Sow lin di Jalan Sungai Besi, Kuala Lumpur pada hujung minggu ini (2-3 Mac 2019). Tunggu apa lagi?? Layari www.proton.com sekarang untuk membuat tempahan!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nMercedes-Benz Malaysia \n\nMercedes-Benz C-Class 2019 diperkenalkan  Dari RM259,888 \n\n\nPosted on November 1, 2018 by Sep Irran \n\n\n\nMercedes-Benz Malaysia (MBM) baru sahaja melancarkan siri baharu Mercedes-Benz C-Class 2019 yang kini dipertingkatkan lagi dari segi reka bentuk, prestasi dan juga keselamatan untuk kegunaan seharian. Model C-Class yang juga model yang paling laris dari MBM didatangkan dengan pelbagai penambahbaikan untuk gaya pemanduan yang lebih dinamik dan menarik.\n\nTerdapat tiga varian berbeza yang ditawarkan oleh MBM bagi siri terkini C-Class 2019 iaitu Mercedes-Benz C 200 Avantgarde, Mercedes-Benz C 300 AMG dan Mercedes-AMG C 43 4MATIC. Aspek kemewahan juga telah dipertingkatkan lagi dari segi reka bentuk luaran dan juga dalaman bagi ketiga-tiga model baharu ini.\n\nC-Class baharu ini juga telah didatangi dengan sistem bantuan memandu yang menawarkan sokongan koperasi pemandu yang turut menyediakan tahap keselamatan aktif yang lebih tinggi jika dibandingkan dengan generasi sebelum ini. Siri C-Class baharu juga dilancarkan dengan enjin generasi baharu empat silinder bagi model C 200 dan C 300.\n\nBagi model C 200 Avantgarde, sedan premium ini telah dipasangkan dengan enjin 1.5 liter 4 silinder turbo baharu dengan gabungan EQ Boost yang mampu menjana kuasa sebanyak 184hp manakala model C 300 AMG Line didatangi dengan enjin 2 liter yang mampu menghasilkan 258hp dan 370Nm tork maksimum.\n\nJika anda inginkan lebih kuasa, model Mercedes-AMG C 43 4MATIC menyediakan pakej berkuasa tinggi dengan enjin 3 liter jenis V6 dwi-turbo yang mampu menjana kuasa sebanyak 390hp dan 520Nm tork maksimum!\n\nRuang dalaman bagi siri terkini C-Class juga memberi suasana yang premium kepada mereka yang inginkan elemen kecanggihan dan juga sporty untuk melengkapkan pengalaman memandu yang menarik.\n\nGenerasi baharu C-Class juga menggunakan bahan berkualiti tinggi yang digabungkan dengan kokpit digital 12.3 inci. Reka bentuk skrin canggih ini menawarkan tiga gaya paparan yang berbeza bagi pemandu iaitu Klasik, Sukan dan Progresif. Paparan media 10.25 inci resolusi tinggi baru juga boleh dikendalikan dengan dua butang kawalan sentuh pada stereng yang sporty.\n\nCiri-ciri menarik yang lain termasuk:\n\nSistem integrasi smartphone melalui Apple CarPlay dan Android Auto\nSistem kunci pintar KEYLESS-GO\nBantuan Titik Buta (Blind Spot Assist)\nActive Lane Keeping Assist\n\n\nMercedes-Benz Malaysia menawarkan generasi terkini C-Class dengan harga di bawah (harga atas jalan termasuk cukai SST):\nMercedes-Benz C 200 Avantgarde  RM259,888\nMercedes-Benz C 300 AMG  RM304,888\nMercedes-AMG C 43 4MATIC  RM421,888\n\nUntuk maklumat lanjut, layari www.mercedes-benz.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMercedes-Benz A-Class 2018 dilancarkan! Dari RM227,888\n\nAdvertisements",
        "BERITA ANTARABANGSA\nMoto Malaya \n\nLebih 100 Pemilik Ferrari Meriahkan Ferrari Cavalcade Edisi Ke-8 \n\n\nPosted on June 28, 2019 by Amirul Azreen \n\n\n\nLebih 100 pemilik Ferrari dari setiap pelusuk dunia bertemu di Campania bagi memeriahkan Ferrari Cavalcade edisi ke-8.\n\nAcara tersebut menawarkan pengalaman pemanduan unik kepada setiap pelanggan Ferrari dengan melalui laluan menarik dan pada masa sama menghargai sepenuhnya prestasi keseluruhan jentera Ferrari antaranya, Ferrari Portofino dan 488 Pista Pilota serta beberapa model keluaran terhad seperti Enzo dan La Ferrari Aperta.\n\nLebih 200 pengumpul dan peminat telah menghangatkan perjumpaan kali ini dengan perwakilan terbesar datangnya dari Eropah, Amerika Syarikat dan Timur Tengah. Terdapat juga peminat daripada Asia, New Zealand dan Australia sekaligus menandakan jenama Ferrari sentiasa miliki daya penarik di seluruh dunia.\n\nMereka yang terlibat berpeluang untuk memandu jentera Ferrari sambil menghargai pemandangan di Amali dan Campania, dari Parco del Partenio sehingga ke Vesuvius.\n\nPengembaraan tersebut bermula pada 18 Jun lalu dengan bandar Benevento menjadi tapak persinggahan pertama sebelum bergerak ke Salerno, Amalfi Coast dan seterusnya Sorrento\nPada 20 Jun lalu, Cavalcade singgah ke Istana Diraja Caserta dan bandar Naples sebelum ke Piazza del Plebiscito. Hari terakhir pengembaraan berlangsung dari Capri ke Anacapri.\nAdvertisements",
        "BERITA ANTARABANGSA\nMoto Malaya\nYamaha \n\nLaguna Seca Jadi Saksi Pelancaran Yamaha R1 Dan R1M Tahun 2020! \n\n\nPosted on July 15, 2019 by Amirul Azreen \n\n\n\nYamaha melancarkan Yamaha R1 dan R1M 2020 dalam satu majlis pelancaran yang berlangsung di Laguna Seca, California.\nYamaha R1 kini tampil dengan reka bentuk fairing yang ditambahbaik bagi meningkatkan aerodinamik, pakej elektronik yang telah dikemas kini dan enjin yang telah diperhalusi.\nPengeluar motosikal Jepun itu mendakwa rekaan fairing R1  R1M didatangkan dengan fairing gentian karbon  mendapat inspirasi daripada jentera MotoGP yang ditunggang Valentino Rossi dan Maverick Vinales.\nBahagian fairing kini bercantum dengan tangki yang difahamkan dapat meningkatkan kadar efisien aerodinmaik sehingga 5.3 peratus.\n\nMenurut Yamaha lagi, bahagian tempat duduk penunggang juga kini lagi selesa sekaligus sesuai untuk apa jua jenis penunggang.\nR1 dan R1M turut didatangkan dengan LED serba baharu sekaligus menampakkan rupa yang lebih agresif.\nSementara itu, model R1 dan R1M turut dilengkapi dengan tangki aluminium serta rim aluminium  magnesium bagi R1M  sekaligus memastikan kedua-dua jentera tampil lebih ringan.\n\nMeskipun kedua-duanya mengekalkan enjin 998cc empat in-line crossplane yang kini patuh Euro 5 namun Yamaha telah melengkapkan sistem suntikan bahan api Bosch baharu dengan rekaan 10 lubang bagi memastikan minyak disembur dengan lebih luas sekaligus menjaminkan pembakaran yang lebih efisien.\nKedua-dua model mengekalkan kuasa 195hp namun sistem ride-by-wire yang dikemas kini memastikan penunggang dapat mengakses prestasi yang lebih tinggi dengan lebih mudah.\nYamaha R1 didatangkan dengan inverted fork Kayaba 43mm sementara R1M dilengkapi dengan penyerap hentakan premium Ohlins.\nAdvertisements",
        "BERITA ANTARABANGSA\nHelmet\nMoto Malaya\nsafety \n\nVideo: Seorang Penunggang Motosikal Ditimpa Musibah Berganda \n\n\nPosted on February 22, 2019 by Zarul Faiz \n\n\n\n\nSeorang penunggang motosikal berbangsa India telah ditimpa musibah berganda dalam satu kemalangan jalan raya.\nAjaibnya, dia terselamat dari sebarang kecederaan yang serius dalam kemalangan tersebut.\nKemalangan berkenaan menunjukkan betapa pentingnya pemakaian helmet pada setiap masa.\n\n\nSeorang penunggang motosikal telah ditimpa dengan satu musibah berganda dalam satu kemalangan jalan raya di India. Jika sebelum ini kita pernah mendengar pepatah yang berbunyi Sudah jatuh ditimpa tangga, mungkin kita boleh tambah satu pepatah baharu selepas ini.\nDalam satu rakaman CCTV yang telah dikongsi oleh laman sesawang Daily Mail UK, sebuah kereta berwarna putih telah berhenti di satu persimpangan sebelum berpusing ke kiri memasuki haluan penunggang motosikal berkenaan. Penunggang yang tidak bernasib baik itu kemudiannya telah merempuh bahagian hadapan kereta berkenaan, menyebabkan dia dan motosikal yang ditungganginya itu terbabas.\nMotosikal tunggangannya itu kemudiannya telah merempuh sebuah tiang lampu. Sebaik sahaja penunggang tersebut mulai bangun semula, tiang lampu itu telah jatuh tepat-tepat atas kepalanya. Impak yang kedua ini telah merebahkan penunggang itu kembali.\nMujur sekali penunggang berkenaan telah terselamat dalam kecelakaan ini, dan ianya atas jasa helmet yang dipakainya itu.\n\nhttps://video.dailymail.co.uk/preview/mol/2019/02/21/821881674215896193/636x382_MP4_821881674215896193.mp4\nMenurut Daily Mail UK, insiden ini telah berlaku di bandar Nagpur, wilayah Maharashtra, India.\nDalam setiap jam, nyawa lima belas penunggang dan pembonceng motosikal akan melayang akibat tidak memakai helmet ketika menunggang motosikal. Undang-undang jalan raya India telah mewajibkan pemakaian helmet sewaktu menunggang, namun, masih ramai yang tidak mematuhi undang-undang ini.\nKami di MotoMalaya sering kali mengingatkan dan menegaskan akan kepentingan pemakaian helmet pada setiap masa. Membelanjakan wang untuk mendapatkan helmet yang lebih baik adalah satu pelaburan yang bijak. Lebih baik memakainya pada setiap masa, daripada memerlukannya apabila sudah terlambat.\nSumber: Daily Mail UK\nAdvertisements",
        "Alpinestars\nBERITA ANTARABANGSA\nD-Air\nDainese\nTech-Air \n\nAlpinestars Keluarkan Jawapan Mereka Mengenai Kes Dainese \n\n\nPosted on February 12, 2019 by Zarul Faiz \n\n\nVes Tech-Air Alpinestars  Sumber imej: Alpinestars\n\nAlpinestars telah mengeluarkan jawapan mereka mengenai kes Mahkamah Rayuan Munich.\nMahkamah berkenaan telah membuat keputusan yang memihak dengan Dainese.\nAlpinestars tetap dengan pendirian bahawa mereka tidak mencabuli hak paten Dainese.\n\n\nAlpinestars (A-Star) telah mengeluarkan jawapan mereka tentang keputusan mahkamah Jerman baru-baru ini berkenaan dengan sebuah kes pencabulan paten melibatkan pengeluar kelengkapan dari Itali, Dainese.\nKeputusan oleh Mahkamah Rayuan Munich akan memberikan kesan yang besar terhadap ves beg udara Tech-Air keluaran Alpinestars di pasaran Jerman. Dalam keputusan yang memihak kepada Dainese itu, mahkamah berkenaan telah mengeluarkan injunksi terhadap penjualan produk berkenaan di dalam negara tersebut. Di samping terpaksa menarik semula produk mereka dari pasaran, A-Star juga perlu membayar sejumlah besar kerugian.\nA-Stars kini mencabar kes yang dikemukakan oleh Dainese yang mengatakan mereka telah mencabuli paten Dainese. Berdasarkan kepada bahasa dan penggunaan ayat dalam Sebaran Akhbar berkenaan, ternyata kes ini masih belum berakhir lagi.\nIsu utama yang diperdebatkan adalah tentang bagaimana ves beg udara ini diterapkan dalam pakaian.\nSebaran Akhbar Alpinestars\nPada 7 Februari, 2019, Mahkamah Tinggi Daerah Munich telah membuat keputusan untuk menyokong dakwaan yang ves Alpinestars Tech-Air telah mencabuli hak paten EP 2 412 257 B1 yang dimiliki oleh Dainese S.p.A.\nAlpinestars ingin menjelaskan bahawa tindakan ini tidak melibatkan teras teknologi Alpinestars Tech-Air; tidak sekali pun, sama ada pada masa lampau atau masa kini, ada tindakan mahu pun pencabulan paten yang melibatkan pengurusan elektronik, algoritma, atau mekanisma pengaktifan, atau mana-mana bahagian lain yang digunakan dalam teknologi Alpinestars Tech-Air yang tercanggih dan tersendiri.\nSelain itu, keputusan ini adalah terhad bagi wilayah di dalam negara Jerman sahaja. Ianya tidak mendatangkan kesan kepada mana-mana wilayah lain di dalam Eropah atau pasaran dunia yang lebih luas di mana Tech-Air ini boleh didapati melalui rangkaian pengedar Alpinestars.\nPada asalnya Dainese telah mendakwa adanya pencabulan berdasarkan tiga buah paten di Jerman, yang mana tiada satu pun merujuk kepada teknologi Tech-Air: Satu aduan telah ditarik balik oleh Dainese pada 22 Disember 2016, berkaitan dengan paten EP 2 373 188, dan paten ini telah ditarik balik oleh Pejabat Paten Eropah selepas itu. Dua paten yang masih ada telah dibicarakan dji Jerman. Paten yang kedua, EP 2 373 190, berkaitan dengan beberapa buah ciri khusus pada pundi udara yang digunakan dalam ves Tech-Air, yang mana ianya telah dibatalkan sepenuhnya oleh Mahkamah Paten Persekutuan Jerman pada 15 Mei 2018. Dainese telah membuat rayuan keputusan berkenaan.\nPaten yang ketiga, EP 2 412 257 B1, berkenaan dengan pemasangan am binaan pundi udara boleh kembung di dalam poket pakaian, dilengkapi oleh panel elastik, adalah punca dakwaan pencabulan paten, yang mana telah dikeluarkan keputusannya pada minggu lalu. Sebaik sahaja pihak Mahkamah mengeluarkan keputusan bertulis, Alpinestars akan mengkaji butirannya sebelum membuat sebarang tindakan mengenai langkah seterusnya.\nAlpinestars perlu menerangkan bahawa ia ada satu rayuan yang bergantung pada kesahihan paten ini (EP 2 412 257 B1) dalam Mahkamah Kehakiman Persekutuan Jerman.\nSeperti yang telah dinyatakan secara konsisten sepanjang proses guaman ini, Alpinestars menghormati dan mematuhi penuh hak milik intelek pihak ketiga dan mengharapkan yang sama akan ditunjukkan kepada hak milik intelek mereka. Produk Tech-Air Alpinestars yang teramat inovatif adalah hasil kajian dan pembangunan dalaman yang mengambil masa yang bertahun lamanya yang telah dijalankan oleh kakitangan kajian dan pembangunan terpintar pasukan mereka.\nSejak permulaan projek Tech-Air, yang telah dimulakan pada tahun 2001, kebebasan untuk menunggang dengan inovasi prestasi perlindungan yang paling canggih telah menjadi objektif yang dikejar tanpa lelah oleh Alpinestars dan hasilnya adalah teknologi canggih yang tersendiri dan berkebolehan. Tech-Air adalah beg udara pertama dunia yang memberikan perlindungan bahagian atas batang badan dalam sebuah ves yang boleh alih yang menerapkan sistem pengurusan elektronik bebas sepenuhnya, tanpa bantuan peranti luaran (pengesan atau GPS), dalam mengesan kemalangan dan pengembungan penuh beg udara sebelum impak pertama, dwi cas untuk trak mahu pun jalan tanah merah, seperti mana yang telah dipersembahkan dalam Rali Dakar 2019.\nProduk Tech-Air milik Alpinestars melambangkan sumbangan yang teramat inovatif dalam meningkatkan tahap keselamatan penunggang motosikal.\n\nAdvertisements",
        "BERITA ANTARABANGSA\nMoto\nThailand \n\nTindakan Bijak Penunggang Motosikal Menyelamatkan Diri \n\n\nPosted on April 22, 2019April 22, 2019 by Zarul Faiz \n\n\n\n\nSaksikan tindakan penunggang motosikal menekan breknya sebaik sahaja trak mula hilang imbangannya.\nIni adalah satu contoh baik penunggangan yang peka dan bijak.\nSentiasalah menunggang dengan peka dan janganlah mudah terleka.\n\n\nKejadian ini berlaku di Thailand dan lihatlah bagaimana penunggang motosikal terbabit menekan breknya sipi-sipi sebelum kontena trak mula terbalik.\nPenunggang motosikal dalam video tersebut peka dengan keadaan sekelilingnya dan oleh kerana itu dia berjaya menekan breknya sebaik sahaja dia melihat trak tersebut hilang imbangannya. Sedikit lagi dia hampir ditimpa oleh kontena trak terbalik tersebut. Di samping itu, dia melihat keadaan sekeliling bagi memastikan kedudukan kenderaan yang lain dan menunggang lebih sedikit ke hadapan, berbanding hanya terpegun di situ dan meletakkannya dalam keadaan bahaya yang menyebabkannya dilanggar dari belakang. Dalam keadaan yang mencemaskan dan penuh dengan adrenalin ini, dia berjaya mengambil tindakan yang tepat.\n\nKita sering kali bertemu dengan penunggang motosikal yang leka mengelamun dan tidak peka dengan keadaan sekeliling mereka. Pada waktu inilah mereka selalu mendapati diri sudah berada di tengah-tengah laluan memotong, dan diekori rapat oleh kenderaan berat.\nTidak memberikan perhatian penuh juga akan menyebabkan waktu reaksi yang lebih lembab. Dan semestinya kerana itu, ia akan membawa kecelakaan.\nJadi, sentiasalah peka dengan keadaan sekeliling dan tungganglah dengan bijak, seperti penunggang dalam video di atas. Ia boleh menyelamatkan nyawa anda.\nSumber: Kenneth Hiew\nAdvertisements",
        "BERITA ANTARABANGSA\nMoto Malaya\nmotogp \n\nGagal Patuh Piawaian FIM, Dovizioso Dan Bagnaina Beralih Ke Shoei \n\n\nPosted on June 15, 2019June 15, 2019 by Amirul Azreen \n\n\n\nSesi ujian bebas pertama di GP Catalunya menyaksikan beberapa pelumba MotoGP terpaksa menggunakan helmet jenama lain untuk sementara waktu susulan beberapa jenama helmet tajaan yang digunakan sebelum ini gagal mematuhi piawian baharu ditetapkan FIM.\nAndrea Dovizioso dan Pecco Bagnaia (Suomy) serta Aleix Espargaro (KYT) antara nama besar yang terkesan.\nDovizioso dan Bagnaina terpaksa beralih ke helmet Shoei sementara Espargaro akan mengguna pakai helmet Shark. Bagaimanapun, kedua-dua helmet ini akan dicat dengan logo Suomy dan KYT.\nMenurut MCN, Dovizioso tidak berdepan masalah dengan pertukaran sementara helmet tersebut,Kami tidak menghadapi sebarang isu. Pengurus saya seorang yang baik dan kami berjaya menangani masalah ini dengan cara yang betul.\nFIM mengumumkan piawaian baharu ini lebih setahun yang lalu dengan peraturan baharu ini sepatutnya diterapkan ketika pembukaan tirai musim ini bagaimanapun ditangguh sehingga ke minggu lalu.\nSetiap pengeluar helmet telah diminta untuk menghantar 10 helmet yang digunakan setiap pelumba bagi menjalani sesi ujian di makmal impak terletak di Institut Penyelidikan Kejuruteraan Aragon, Universiti Zaragoza.\nSesi ujian tersebut membabitkan beberapa siri ujian ketahanan bagi memastikan helmet digunakan adalah selamat sekaligus setiap jenama akan mendapat label kod QR yang menandakan helmet terbabit telah melepasi ujian.\nAGV, Airoh, Arai, Bell, HJC, Kabuto, LS2, MT, NHK, X-Lite/Nolan, Skorpion, Shark dan Shoei telah pun melepasi piawaian FIM tersebut sementara Suomy dan KYT masih belum menghantar helmet mereka untuk menjalani sesi ujian.\n(SUMBER: MCN)\nAdvertisements",
        "BERITA TEMPATAN\nMoto\nMoto Malaya \n\nPROTON Catat Penjualan 10,611 Unit Bagi Mei 2019 \n\n\nPosted on June 11, 2019 by Amirul Azreen \n\n\n\nPROTON berjaya merekodkan penjualan sebanyak 10,611 unit kereta bagi bulan Mei sahaja sekaligus menandakan pencapaian terbaik dalam tempoh 46 bulan ini.\nCatatan cemerlang tersebut menandakan pertumbuhan sebanyak 51 peratus berbanding bulan sebelumnya sekaligus mendorong pertumbuhan jualan keseluruhan bagi lima bula pertama tahun inin kepada lebih 70 peratus berbanding tempoh sama bagi 2018.\nPertumbuhan jualan tersebut dijana oleh model PROTON yang memiliki ciri-ciri pintar dengan Proton X70 menjadi tarikan utama bagi kelas SUV premium dan eksekutif apabila sebanyak 2,439 unit dijual pada bulan Mei. Kini, sebanyak 13,572 unit X70 telah pun diserahkan kepada pelanggan.\n\nProton Iriz dan Persona yang telah dikemaskini dengan pelbagai ciri pintar termasuk reka bentuk baharu turut memainkan perananan dalam menarik perhatian pembeli apabila sejumlah 3,912 unit dijual  penjualan tertinggi dalam tempoh dua tahun. Sehingga kini PROTON telah menerima lebih 10,000 tempahan bagi kedua-dua model ini.\nProton Saga turut memperlihatkan kenaikan penjualan apabila berjaya melepasi angka 3,000 unit untuk bulan kedua berturut-turut apabila sebanyak 3,610 unit terjual bagi bulan Mei sahaja lantas menandakan peningkatan sebanyak 41 peratus bagi lima bulan pertama tahun ini.\nSementara itu, Ketua Pegawai Eksekutif PROTON, Dr Li Chunrong berharap prestasi semasa ini dapat diteruskan hingga hujung tahun.\nDengan peningkatan jumlah jualan setakat ini sebanyak 70% pada tahun 2019, PROTON menerima hasil untuk\npelaburannya pada produk-produk, kakitangan serta cawangan-cawangan jualan. Syarikat berharap dapat\nmengakhiri keseluruhan jualan di tempat kedua dalam bulan kedua berturut-turut apabila angka jualan industri keseluruhan dikongsi oleh Persatuan Automotif Malaysia (MAA) dan kami yakin dapat mengekalkan prestasi jualan yang mantap sepanjang tahun,katanya.\nAdvertisements",
        "BERITA ANTARABANGSA\nCBR1000RR Fireblade\nHonda\ntechnology\nVariable Valve Timing \n\nTeknologi Variable Valve Timing (VVT) Baharu Untuk Honda CBR1000RR Fireblade Baharu? \n\n\nPosted on January 9, 2019 by Zarul Faiz \n\n\n\n\nHonda telah memfailkan paten bagi teknologi variable valve timing (VVT) baharu mereka.\nAdakah teknologi ini bakal dilengkapkan pada model CBR1000RR Fireblade baharu mereka?\nVVT menawarkan kuasa dan juga pematuhan kepada piawaian emisi.\n\n\nHonda telah memfailkan satu paten bagi sebuah teknologi variable valve timing (VVT) yang baharu, baru-baru ini. Adakah teknologi ini untuk model Honda CBR1000RR Fireblade baharu yang mungkin akan membuat kemunculannya pada tahun 2020? Atau ianya juga bakal dilengkapkan untuk rangkaian model yang lain-lain?\nSistem VVT baharu Honda ini mirip kepada sistem ShiftCam BMW yang menukar cam.\n\nSetiap silinder telah dilengkapi dengan dua cam lobes yang khusus, satu untuk kitaran rendah dan satu lagi untuk kitaran yang lebih tinggi. Seperti mana dalam sistem BMW, aci sesondolnya ke hadapan dan belakang bagi membolehkan cam yang tertentu untuk bertindak ke atas finger followers, yang mana sebaliknya akan membuka injapnya. Bagaimana pun, sistem Honda berbeza apabila ianya juga dikerjakan sewaktu cam ekzos.\nSistem baharu ini berbeza berbanding sistem ikonik Variable Vale Timing & Lift Electronic Control (VTEC) Honda. Ia mengerjakan dan melepaskan satu set cam lobes bergantung pada muatan enjin, di mana cam lobes sistem baharu ini berputar pada masa yang sama.\nTeknologi variable valve timing bukannya sesuatu yang baharu dalam dunia motosikal. Pada ketika piawaian emisi menjadi semakin ketat dan pada masa yang sama, meningkatnya permintaan untuk kuasa yang lebih besar, VVT adalah penyelesaiannya. (Sila TEKAN SINI untuk mengetahui dengan lebih lanjut mengenai VVT dan DVT.)\nHampir ke semua pengeluar menggunakan teknologi VVT pada masa kini, di mana ianya mula menjadi satu trend di kalangan motosikal lumba. Skuter Yamaha N-Max, NVX, X-Max juga turut dilengkapi dengan VVT.\n\nNamun, Honda merupakan pengeluar pertama yang memperkenalkan VTEC dalam model kereta Integra 1989. Ianya mengambil masa satu dekad sebelum ianya diperkenalkan pada model Honda CB400 Super Four VTEC pada tahun 1999. Semenjak itu, model Ducati Multistrada 1220 dan pewarisnya, Multistrada 1260, Kawasaki 1400GTR, Suzuki GSX-R1000, semuanya secara amnya, telah menggunakan teknologi VVT ini.\nAdvertisements",
        "BERITA ANTARABANGSA\nMoto Malaya \n\nTVS Jalin Kerjasama Dengan BMW Motorrad Bangunkan Enjin Baharu \n\n\nPosted on May 11, 2019 by Amirul Azreen \n\n\nTVS Apache 310RR\nPengeluar motosikal India, TVS, dikhabarkan dalam proses membina motosikal dengan silinder berkembar baharu bersama-sama BMW Motorrad. Laporan terbabit turut menyebut berkemungkinan jentera tersebut akan ditayangkan di Auto Expo 2020 pada Februari.\nMotosikal baharu itu akan berada dalam segmen pertengahan (500-650cc) dan akan memberi persaingan terhadap Royal Enfield 650 dan jentera Kawasaki.\nMeskipun TVS baharu sahaja melancarkan model Apache RR310 namun ia gagal mencapai sasaran penjualan. Bagaimanapun, senario itu tidak menyekat hasrat TVS untuk menghasilkan enjin silinder berkembar dengan panduan teknikal daripada BMW Motorrad.\nPersoalan orang ramai ketika ini terutamanya di pasaran India, TVS masih belum ada rangka yang mampu menampung enjin siliner berkembar tersebut sekaligus TVS perlu menghasilkan rangka yang baharu.\nSebelum ini, TVS membantu BMW Motorrad dalam menghasilkan BMW G310R dan G310GS.\nKetika ini hanya model TVS Apache RTR200 4 RACE Edition 2.0 boleh didapati di Malaysia.\n(SUMBER: GaadiWaadi)\nAdvertisements",
        "BERITA ANTARABANGSA\nducati\nMoto Malaya\nnews \n\nDucati Lancarkan Keseluruhan Rangkaian 2019 Di Ducati World Premier 2019 \n\n\nPosted on October 19, 2018 by Zarul Faiz \n\n\n\n\nDucati bakal melancarkan keseluruhan rangkaian 2019 mereka di Ducati World Premier 2019.\nAcara itu dijadualkan berlangsung pada 4 November di Milan (5 November di Malaysia).\nPelancaran tersebut akan berlangsung dua hari sebelum permulaan acara pertunjukan motor EICMA.\n\n\nDucati telah mengumumkan di laman sesawang mereka bahawa mereka akan memperkenalkan keseluruhan rangkaian 2019 mereka pada 4 November 2018, dua hari sebelum acara pertunjukan motor, EICMA. Acara ini telah diberi nama Ducati World Premier 2019, dan akan bermula pada jam 7 petang, waktu Milan (1 pagi, 5 November di Malaysia).\nIni bermakna yang acara ini akan berlangsung sejurus selepas berlangsungnya pusingan MotoGP Malaysia 2018.\nKami menyangkakan bahawa kita telah melihat ke semua model Ducati 2019, namun ternyata sekali yang jangkaan ini meleset sama sekali. Pengeluar dari Itali itu sebelum ini telah pun melancarkan model Multistrada 1260 Enduro 2019, dan rangkaian Scrambler yang terdiri daripada Icon, Full Throttle, Caf Racer, an Desert Sled. Selain itu, model XDiavel juga akan didatangkan dengan warna baharu dan model Diavel 1260 juga bakal dikemaskini. Jadi, apa lagi yang tinggal? Model Panigale V4 R. Dan mungkin sekali ada model lain yang bakal mereka perkenalkan.\nBuat sementara waktu ini, Ducati masih lagi belum mendedahkan sebarang maklumat mengenai pelancaran tersebut, jadi, kita hanya boleh menunggu sehingga saatnya tiba.\nBagaimana pun, Ducati telah menjemput kita semua untuk menyertai acara tersebut, secara maya. Acara Ducati World Premier 2019 akan disiarkan secara langsung di laman sesawang rasmi Ducati dan juga laman Facebook rasmi Ducati. Jadi, jangan lepaskan peluang ini untuk menyaksikan pelancaran tersebut!\n\nAdvertisements",
        "BERITA ANTARABANGSA\nMoto Malaya \n\nUniverso Ferrari: Acara Sulung Meraikan Dunia Ferrari \n\n\nPosted on July 2, 2019 by Amirul Azreen \n\n\n\nBulan September tahun ini bakal menyaksikan acara paling ekslusif bakal diadakan di bandar Maranello, Itali. Universo Ferrari merupakan acara sulung yang didedikasikan untuk dunia Ferrari.\nSelain memberi peluang tontonan peribadi kepada klien ekslusif untuk melihat jentera baharu Ferrari dengan lebih dekat, orang ramai turut berpeluang untuk menyaksikan barisan kereta Ferrari.\nBagi memeriahkan acara, Ferrari turut membina struktur khas berdekatan dengan kilang pengeluaran bagi mempamerkan segala model dari klasik hingga terkini.\nAntara model yang dijangka akan menarik perhatian orang ramai adalah Ferrari SF90 Stradale, jentera hibrid serba baharu oleh Ferrari.\nUntuk maklumat lanjut, layari www.ferrari.com.\nAdvertisements",
        "BERITA TEMPATAN\nKereta\nPandu Uji\nToyota \n\nPandu Uji: Toyota Harrier 2.0T Luxury  SUV terhebat di Malaysia? \n\n\nPosted on March 12, 2019 by Sep Irran \n\n\n\nPasaran SUV di Malaysia sedang mengalami sebuah letupan dimana pelbagai tawaran dari beberapa syarikat pengeluar kenderaan dalam dan luar negara. Tugas untuk memilih kenderaan SUV yang paling sesuai untuk anda kini menjadi lebih sukar dan terdapat pelbagai pilihan menarik dan kami ingin berkongsi pengalaman bersama model yang kurang disebut iaitu Toyota Harrier 2.0T.\n\nKami di MotoMalaya.net telah diberi peluang untuk memandu uji model Toyota Harrier 2.0T varian Luxury untuk beberapa minggu dan sepanjang tempoh tersebut, terdapat beberapa perkara menarik yang kami ingin kongsi bersama berkenaan model ini.\n\nKita mula dengan harga. Menurut UMW Toyota (Toyota Malaysia la senang cerita), model Harrier yang telah dilancarkan pada tahun 2017 kini sedang ditawarkan pada harga RM266,000 (harga atas jalan tanpa insurans). Terdapat satu lagi varian iaitu Premium pada harga RM243,000. Persoalannya, apa yang anda dapat dengan harga setinggi ini? Adakah ia lebih hebat dari beberapa model tawaran syarikat pengeluar kenderaan dari Eropah yang menawarkan SUV mereka pada harga yang lebih kurang sama?\n\nDari segi rupa, Toyota Harrier mempunyai gabungan elemen reka bentuk moden dan juga klasik. Dari sudut hadapan, gabungan logo emas burung pemangsa bersama warna White Pearl memberi sebuah imej yang sedikit retro. Bagi sesetengah pihak, ia bakal menimbul perasaan nostalgik atau rupa dulu kala bagi pihak yang lain.\n\nInilah dinamakan unsur reka bentuk dinamik dimana model Harrier didatangi dengan beberapa aspek moden di bahagian luar seperti:\n\nLED Daytime Running Lights (DRL)\nLampu Bi-LED automatik dengang sequential turn signal\nLED Combination Lamps belakang\nRain-sensing wiper\nPanoramic Moonroof\nPower Backdoor dengan fungsi memori\nRim aloi 18-inci dan banyak lagi\n\n\nBak kata mat salleh dari segi rupa luaran Either you love it or you hate it. Jika anda tidak begitu minat rupa luaran, kemungkinan ruang kabin mampu mengubah minda anda. Dikemaskan dengan segala aspek yang meningkatkan elemen keselesaan ketika memandu, memang susah untuk kami nafikan bahawa Toyota Harrier 2.0T ini adalah salah satu kenderaan paling seronok dan selesa yang kami pernah uji setakat ini.\n\nPenggunaan kulit jenis Nappa dalam Toyota Harrier ini dilengkapkan lagi dengan ciri-ciri utama industri, yang telah diperbaiki untuk keselesaan dan kemudahan para pengguna. Di saat pertama kami menjejak langkah ke dalam Harrier ini, kami dialu-alukan dengan perasaan premium dan imej kenderaan yang berkualiti tinggi (tambah pula dengan moonroof yang sangat besar, memang rasa kaya walaupun untuk seketika).\n\nKami tidak mengambil masa yang lama untuk mengalami perasaan gembira ketika memandu lebih-lebih lagi dengan prestasi berkuasa tinggi dari enjin 2.0-liter VVT-iW dengan sistem twin-scroll turbocharger. Hasilnya adalah 230hp dan 350Nm tork maksimum yang memberi pecutan dan kelajuan maksimum tinggi dengan gaya tersendirinya yang selesa dan juga elegan.\n\nBagi pemandu, kualiti pemanduan memang terbukti menarik tetapi ia sedikit melantun bagi penumpang belakang (dan juga ruang simpanan barang belakang). Ini dianggap normal bagi semua model SUV moden kerana reka bentuk kenderaan tersebut.\nSegala unsur pemanduan boleh dikawal dengan begitu senang seakan ia disambung terus ke lengan dan kaki anda. Driving feel merupakan unsur penting untuk membawa kenderaan dengan cermat, selamat dan selesa dan Toyota Harrier memberi prestasi yang cukup mengkagumkan. Gabungan enjin ini bersama sistem transmisi 6-kelajuan automatik dengan Super ECT juga sangat bagus secara keseluruhan untuk apa jua gaya memandu.\n\nKami berjaya mencatat penggunaan bahan api serendah 12km/liter (atau 8.3liter/100km) dengan gaya pemanduan yang agak agresif. Ini bermaksud model Harrier 2.0T mampu bergerak sejauh 720km sebelum anda perlu mengisi semula tangki minyak 60-liter yang terdapat pada model ini. Di dalam Kawasan bandar tanpa lebuh raya, penggunaan minyak jatuh ke 10km/liter atau 600km bagi setiap tangki petrol penuh. Not bad at all, kan?\n\nTerdapat beberapa aspek yang kurang diminati seperti:\n\nSistem penghawa dingin NanoE yang mengambil sedikit masa untuk menyejukkan ruangan kabin\nRadius pusingan sedikit kecil (5.6m)\nTidak cukup port USB di bahagian depan untuk mengecas telefon\n\n\nIni mampu dipertimbangkan kerana tempat duduk hadapan mempunyai fungsi panas dan sejuk untuk menambahkan lagi aspek keselesaan memandu. Di hari yang panas, fungsi penyejukan tempat duduk akan menolong untuk mempercepatkan penyejukan manakala fungsi panas boleh memberi keselesaan pada bahagian yang penat atau letih selepas seharian bekerja. Bahagian belakang bawah (lumbar) juga boleh dilaras untuk memberi extra support kepada mereka yang memerlukannya.\n\nDari aspek keselamatan, model Harrier 2.0T premium dilengkapi dengan banyak ciri-ciri menarik seperti:\n\n7 beg udara SRS\nToyota Safety Sense with Pre-Crash System (PCS)\nToyota Safety Sense with Lane Departure Alert (LDA)\nToyota Safety Sense with Lane Keeping Assist (LKA)\nToyota Safety Sense with Adaptive Cruise Control (ACC)\nToyota Safety Sense with Adaptive High-beam System (AHS)\nVehicle Stability Control (VSC) & Traction Control (TRC)\nAnti-lock Braking System (ABS)\nEmergency Stop Signal (ESS)\nElectronic Parking Brake\n\n\nSecara keseluruhan, Toyota Harrier 2.0T Premium merupakan salah satu SUV yang sangat seronok untuk dipandu merata. Dengan ruang simpanan belakang yang besar, anda juga mampu membawa pelbagai barangan bersama anda ke destinasi pilihan. Walaupun harga sedikit tinggi, anda bukan sahaja bayar untuk kualiti atau prestasi tinggi malah keselesaan yang hampir tiada tandingan.\nLayari www.toyota.com.my untuk maklumat lanjut.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya \n\nApa Sebenarnya Perlumbaan Di Pikes Peak Yang Meragut Nyawa Carlin Dunne? \n\n\nPosted on July 1, 2019 by Amirul Azreen \n\n\nSumber: Asphalt And Rubber\nApakah sebenarnya perlumbaan Pikes Peak? Demikian persoalan yang diajukan sehubungan dengan berita mengejut kematian Carlin Dunne ketika menunggang jentera prototaip Ducati Streetfighter V4 di perlumbaan Pikes Peak International Hill Climb (PPIHC), hari ini.\nBagi mereka yang mengikuti perkembangan perlumbaan ini, PPIHC merupakan antara perlumbaan paling sukar di dunia.\nSumber: Out There Colorado\nPikes Peak merupakan puncak tertinggi di selatan Rocky Mountains, Colorado Springs yang terletak di Utara Amerika.\nPerlumbaan PPIHC memasuki edisi ke-97 dan merupakan perlumbaan kedua tertua di Amerika Syarikat selepas Indianapolis 500.\nBagaimanapun, tidak seperti Indianapolis 500, PPIHC melibatkan semua jenis kenderaan dua roda dan empat roda dan kejuaraan ini tidak pernah gagal dianjurkan sejak 1916  kecuali ketika AS terlibat dalam dua Perang Dunia.\nMenariknya, tidak seperti perlumbaan lain yang mengutamakan kelajuan dan catatan masa terpantas, PPIHC akan mencabar ketahanan daripada aspek fizikal pelumba dan mekanikal jentera ekoran perubahan altitud  pelumba bermula di 9,390 kaki sebelum naik ke puncak yang berada pada 14,115 kaki dari paras laut.\nSumber: The Col Collective\nBukan itu sahaja, permukaan jalan di Pikes Peak dipenuhi batu dan tanah sebelum diturap pada 2011  yang membuatkan jalan tersebut lebih bahaya susulan membuatkan pelumba untuk menunggang lebih laju di tambah dengan ketiadaan penghadang jalan sepertimana yang terdapat di lebuh raya.\nPPIHC sememangnya litar idaman bagi pencinta motosikal yang tegar namun tidak seperti perlumbaan lain yang dianggap lebih mainstream, Pikes Peak mengundang cabaran dan bahaya yang berbeza.\nSelain dari mendiang Carlin Dunne  yang merupakan pelumba yang menjadi fokus utama susulan dipertanggungjawabkan untuk menunggang prototaip Ducati Streetfighter V4, juara Isle of Man TT, Michael Dunlop turut dijadualkan untuk membuat penampilan namun menarik diri ekoran masalah kecederaan.\nAdvertisements",
        "Alpinestars\nBERITA ANTARABANGSA\nD-Air\nDainese\nTech-Air \n\nDainese Menangi Kes Saman Beg Udara Ke Atas Alpinestars Di Jerman \n\n\nPosted on February 9, 2019 by Zarul Faiz \n\n\nVes D-Air rekaan Dainese  Sumber imej: Dainese\n\nSebuah mahkamah di Jerman telah memihak kepada Dainese dalam kes saman pencabulan paten menentang Alpinestars.\nMereka pada mulanya telah menyaman Alpinestars pada tahun 2015 kerana menggunakan sebahagian daripada ves D-Air Dainese dalam rekaan ves Tech-Air Alpinestars tanpa bayaran untuk paten berkenaan.\nMereka juga turut memfailkan litigasi di Itali, UK, dan Perancis.\n\n\nMahkamah Rayuan Munich telah membuat keputusan memihak kepada Dainese dalam saman pencabulan paten beg udara mereka menentang Alpinestars (A-stars).\nKes ini telah berlanjutan sejak tahun 2015. Sebuah mahkamah Jerman mendapati Alpinestars telah melanggar hak paten berkenaan pada tahun 2017. A-Stars telah membawa kes ini ke Mahkamah Rayuan Munich di mana mereka sekali lagi telah gagal. Tindakan mereka yang berikutnya dan yang terakhir adalah untuk merujuk kes ini ke Mahkamah Tinggi Persekutuan Jerman.\nDainese telah menyaman A-Stars pada tahun 2015 setelah mendapati mereka meniru rekaan bahagian penting pada ves D-Air. Bahagian berkenaan kemudiannya telah digunakan dalam ves beg udara Tech-Air milik A-Stars, tanpa membayar Dainese hak perlesenan.\nVes Tech-Air rekaan Alpinestars  Sumber imej: Alpinestars\nA-Stars mungkin akan berhadapan dengan masalah yang besar, bergantung kepada keputusan rayuan Mahkamah Tinggi Jerman. Dainese bukan sahaja telah memfailkan litigasi di Jerman. Mereka turut menyaman A-Stars di Itali, United Kingdom, dan Perancis. Kes saman ini akan memberi kesan ke atas saman yang dikemukakan di negara-negara berkenaan sekiranya mereka kalah di Mahkamah Tinggi Jerman.\nKekeliruan ini bermula pada tahun 2015 di mana Dainese telah memperkenalkan teknologi D-Air sebagai platform terbuka atas rasa tanggungjawab untuk keselamatan penunggang. Ini bermakna pengeluar kelengkapan menunggang yang lain boleh menggunakan teknologi berkenaan dalam produk masing-masing. Namun, ianya tidak bermakna mereka tidak perlu membayar Dainese bagi membolehkan mereka menggunakan teknologi yang dipatenkan ini. Malang sekali, itulah yang telah dilakukan oleh Alpinestars.\nJadi, apakah yang akan terjadi sekarang? Sekiranya A-stars gagal dalam rayuan terakhir mereka, penunggang di Jerman mungkin tidak dapat menggunakan lagi ves Tech-Air mereka. Tiada lagi sebarang berita mengenai negara-negara yang lain buat masa ini. Kami akan terus menyampaikan perkembangan terkini mengenainya sebaik sahaja kami mengetahuinya\nSumber: Motorcyle-USA\nAdvertisements",
        "1800cc\nBERITA ANTARABANGSA\nBMW Motorrad\nMoto \n\nEnjin Boxer 1800cc Motosikal Cruiser BMW Bakal Tiba Pada Tahun 2020 \n\n\nPosted on April 20, 2019 by Zarul Faiz \n\n\n\n\nEnjin Boxer 1800cc motosikal cruiser BMW akan tiba pada tahun 2020.\nBerita ini telah disahkan oleh BMW Motorrad.\nEnjin prototaip tersebut pada waktu ini telah digunakan sebagai penjana kuasa bagi motosikal buatan khas.\n\n\nIanya telah disahkan bahawa enjin Boxer 1800cc bagi motosikal cruiser BMW akan membuat kemunculannya pada tahun 2020. Berita ini telah disahkan oleh Timo Reschm Naib Presiden Jualan dan Pemasaran BMW Motorrad.\nResch telah membuat kenyataan tersebut sewaktu acara Handbuilt Show di Austin, Texas, di mana Revival Cycles telah memperagakan sebuah motosikal buatan khas yang bergelar Birdcage yang dilengkapi dengan sebuah enjin Boxer 1800cc.\n\nDengan kerangka titanium kimpalan Birdcage yang mempersonakan itu, motosikal ini telah dicipta atas permintaan BMW Motorrad bagi memperagakan enjin yang baharu itu. Enjin pushrod yang besar itu bakal menjadi platform bagi sebuah motosikal cruiser yang baharu pada tahun 2020.\n\nMotosikal Birdcage ini merupakan motosikal kedua yang menggunakan enjin 1800cc berkenaan, selepas motosikal R18, yang telah dibina oleh Custom Works Zon dari Jepun.\n\nKami akan mempersembahkan sebuah motosikal konsep yang dibangunkan oleh BMW Motorrad yang didatangkan dengan enjin ini dalam separuh pertama tahun 2020. BMW Motorrad akan mempersembahkan satu rangkaian motosikal pengeluaran dengan enjin Big Boxer bagi segmen motosikal cruiser dalam tahun 2020, kata Resch.\n\nEnjin gerakan injap pushrod, sejukan udara, 1800cc ini bermakna yang pengeluar dari Jerman ini sedang mempersiapkan diri untuk bersaing bersama Harley-Davidson dan Indian Motorcycles. Bagaimana pun, para penggemar kedua-dua jenama berkenaan amat setia sekali dengan jenama mereka dan ianya pasti amat menarik sekali untuk menyaksikan bagaimana BMW Motorrad cuba untuk memenangi hati mereka.\n\n\nAdvertisements",
        "BERITA ANTARABANGSA\nMoto Malaya \n\nSeorang Lelaki Mengheret Seekor Kucing Di Belakang Motosikalnya, Dakwa Dia Dengar Suara Yang Menyuruhnya \n\n\nPosted on February 13, 2019 by Zarul Faiz \n\n\nSumber imej: Detik News\n\n\n\nSeorang lelaki warga Indonesia telah menyeksa dan mengheret seekor kucing di belakang motosikal yang ditunggangnya.\nSeorang pemilik kucing telah berjaya merakamkan video aksi tersebut.\nPolis kemudiannya telah berjaya menangkap lelaki terbabit dan dia telah memberitahu bahawa dia terdengar suara yang menyuruhnya membunuh kucing berkenaan.\n\n\nSeorang lelaki warga Indonesia telah ditangkap kerana mengheret seekor kucing di belakang motosikal yang ditungganginya. Dia mendakwa bahawa telah terdengar suara dalam kepalanya yang menyuruhnya menyeksa kucing berkenaan kerana ianya makhluk jahat.\nDiefie Hafiez Maufalia yang sedang mencari kucingnya yang berwarna jingga, Mio, telah terserempak dengan perbuatan kejam yang melibatkan kucing yang kelihatan mirip seperti kucingnya yang hilang itu. Dia berasa amat berang melihatkan perbuatan berkenaan namun tidak dapat menghalang lelaki tersebut kerana takut diapa-apakan oleh lelaki tersebut. Jadi dia mengeluarkan telefonnya dan merakam video lelaki berkenaan mengheret kucing tersebut di belakang motosikalnya.\nPembonceng motosikal tersebut yang mengheret kucing tersebut, namun saya tidak pasti sama ada kucing itu masih bernyawa atau pun tidak pada ketika itu, ujar Diefie kepada sebuah media Indonesia, Detik News.\nCik Diefie  Sumber imej: Detik News\nVideo yang berdurasi 15 saat itu telah menjadi tular dan pihak polis telah memburu pelakunya berdasarkan nombor pendaftaran motosikal berkenaan.\nMereka mendedahkan penemuan yang lebih membimbangkan selepas menyoal siasat lelaki berkenaan.\nLelaki tersebut telah memukul kucing berkenaan sehingga ia berhenti bergerak sebelum mengikat tali pada lehernya dan mengheretnya di belakang motosikal rakan subahatnya. Dia juga mendakwa yang dia terdengar suara yang menyuruhnya melakukan perbuatan yang tidak berperikemanusiaan ini.\nPolis telah menghantarnya ke hospital bagi memeriksa kesihatan mentalnya setelah dia kerap kali menukar ceritanya sewaktu soal siasat.\nDiefie menyatakan bahawa Mio masih belum pulang lagi.\nSumber imej: Detik News\nAdvertisements",
        "BERITA ANTARABANGSA\nBERITA TEMPATAN\ninsurance\nMoto Malaya\nThailand \n\nRisiko Menyewa Motosikal Di Thailand Dan Cara Melindungi Diri Anda \n\n\nPosted on January 2, 2019 by Zarul Faiz \n\n\nKemalangan motosikal di Phuket  Sumber imej: The Phuket News\n\nSatu pasangan dari Malaysia telah dituntut membayar pampasan sebanyak RM400,000 di Thailand selepas satu kemalangan trafik.\nMereka telah melanggar dan menyebabkan kematian warga tempatan sewaktu menunggang motosikal sewa.\nIanya satu kebiasaan di Thailand di mana warga asing dituntut untuk membayar pampasan tidak kiralah sama ada ianya salah mereka atau pun tidak.\n\n\nAyat ini sering kali diulang, kami menyedarinya, namun begitu, Thailand tetap menjadi tempat tarikan bagi penunggang motosikal Malaysia. Bagaimana pun, perlu diingatkan risikonya sekiranya anda ingin menyewa motosikal di sana. Thailand adalah negara kedua paling bahaya buat para pemandu dan penunggang.\nSahabat kami di laman Mekanika.com.my telah melaporkan tentang satu pasangan dari Malaysia yang telah menyewa sebuah motosikal di Krabi. Malangnya, impian mereka bagi percutian yang sempurna telah musnah apabila mereka terlanggar seorang warga tempatan. Pejalan kaki berkenaan meninggal dunia dalam kemalangan tersebut.\nMengikut budaya tempatan, keluarga mangsa perlu diberikan pampasan. Lebih-lebih lagi jika pihak terlibat adalah Farang (warga asing), tidak kiralah sama ada ianya salah anda atau tidak. Pasangan berkenaan dipaksa membayar pampasan melebihi RM400,000! Jumlah itu telah dikurangkan menjadi RM200,000 selepas rundingan yang hangat. Pasanga berkenaan juga terpaksa membayar untuk kerosakan motosikal.\nInsiden ini bukanlah yang pertama dan sudah pasti bukannya yang terakhir.\nKami telah melihat dan mendengar tentang penunggang negara kita ditipu dengan jumlah yang melampau di negara Thailand. Seperti mana insiden di atas, aslakan anda seorang Farang, anda yang bersalah.\nJadi, bagaimana untuk mengelakkan diri ditipu?\nCara yang terbaik adalah untuk tidak menyewa motosikal langsung di Thailand. Tetapi, secara realistiknya, menyewa motosikal adalah cara terbaik untuk bergerak di sana. Jadi, jika perlu, sewalah dari kedai yang menawarkan perlindungan insurans. Insuransnya bukannya mahal sangat dan anda amat-amat memerlukannya.\nInsurans apakah yang perlu saya dapatkan apabila saya menyewa motosikal?\nInsurans Motor Wajib (Por Ror Bor): Ianya insurans wajib yang meliputi kemasukan dalam hospital. Kedai sewa perlu ada insurans ini bagi motosikal sewa mereka kerana ianya diwajibkan oleh pihak berkuasa Thailand. Minta sijil insurans ini.\nInsurans Voluntari: Insurans ini meliputi kenderaan yang anda tunggang/pandu, atau kenderaan pihak ketiga yang terlibat, mengikut harganya.\nInsurans Perjalanan: Insurans perjalanan sering kali tidak dihiraukan oleh kebanyakan warga Malaysia sewaktu mereka merantau ke mana sahaja di seluruh dunia dan bukan sahaja ke Thailand. Ianya tidak mahal dan boleh didapati di atas talian. Rujuklah agen insurans anda dan dapatkan insurans yang meliputi liabiliti peribadi anda terhadap tuntutan daripada pihak lawan yang terlibat dalam kemalangan.\nInsurans apakah yang perlu saya dapatkan sekiranya saya menunggang motosikal sendiri?\nInsurans Motor Wajib (Por Ror Bor): Ini adalah insurans yang kita bayar di sempadan, bersama dengan Permit Import Sementara, dan lain-lain (silan tekan di sini untuk artikel laman saudara kami berkenaan dokumen yang diperlukan untuk memasuki Thailand). Ianya selalunya berjumlah antara RM18 hingga RM20 untuk 9 hari. Ia selalunya meliputi perlindungan sehingga THB80,000.\nInsurans Voluntari: Ia boleh didapatkan di sepanjang jalan menuju masuk Thailand. Berhenti di mana-mana kedai dengan papan tanda INSURANCE, di sepanjang jalan raya di Changlun, sehinggalah ke Dannok (sekiranya anda memasuki melalui Bukit Kayu Hitam atau Wang Kelian). Ia juga boleh didapati di Betong.\nEndorsement 101: Ini melanjutkan perlindungan insurans komprehensif Malaysia anda ke Thailand. Bagaimana pun, diingatkan bahawa ianya meliputi kerosakan terhadap kenderaan dan bukannya kecederaan badan. Selain itu, ianya hanya sah bagi motosikal dan kenderaan komersial. Akhir sekali, had liabiliti sehingga RM100,000 hanyalah untuk kerosakan harta benda pihak ketiga.\nInsurans Perjalanan Peribadi: Tolonglah dapatkannya! Penulis sering menggunakan AIG Travel Guard untuk perjalanan, tetapi anda boleh sahaja membuat carian Google untuk insurans perjalanan Malaysia. Ianya selalunya menelan belanja bermula dari RM30 untuk satu perjalanan.\nkesimpulannya, ianya lebih baik untuk ada berbilang insurans daripada tiada insurans langsung.\n\nAdvertisements",
        "BERITA TEMPATAN\nMoto Malaya \n\nBMW Malaysia Perkenal Program Subsidi Kerusi Keselamatan Kanak-Kanak \n\n\nPosted on June 17, 2019 by Amirul Azreen \n\n\n\nMenyedari kepentingan menjaga keselamatan anak kecil ketika di dalam kereta, BMW Malaysia bersama-sama Safe n Sound dan Childline Foundation memperkenalkan program subsidi kerusi kanak-kanak.\nMenerusi program BMW Safety 360 edisi kelima, BMW Malaysia telah menjalinkan kerjasama dengan Childline Foundation bagi melancarkan kempen Dari Hari Pertama yang mensasarkan terhadap kepentingan kerusi kanak-kanak.\nMendapat sokongan Chicco Malaysia, kempen ini dimulakan dengan pemberian kerusi kereta kanak-kanak Chicco KeyFit 30 kepada enam bayi pertama yang dilahirkan pada Hari Bapa di Hospital Putrajaya.\n\nSelain itu, ibu bapa turut diberi pendedahan terhadap penjagaan keselamatan kanak-kanak daripada Childline Foundation yang meliputi pemilihan kerusi kanak-kanak serta kaedah pemasangan yang betul.\nSementara itu, Pengarah Urusan BMW Group Malaysia, Harald Hoezl percaya usaha berterusan ini adalah selaras dengan keputusan kerajaan untuk mewajibkan penggunaan kerusi kanak-kanak dalam masa terdekat ini.\nPeraturan penggunaan kerusi kereta kanak-kanak yang diwajibkan bakal berkuat kuasa tidak lama lagi sebaik sahaja tahun 2020 membuka tirai, kami percaya usaha berterusan untuk menerapkan kepentingan kerusi khas ini diperlukan, terutamanya demi keselamatan anak-anak yang baru dilahirkan.\nFokus yang diberikan Dari Hari Pertama adalah untuk memastikan para ibu bapa tahu bagaimana mereka dapat memelihara keselamatan anak-anak mereka sejurus mereka keluar dari hospital bersalin. Amalan penggunaan kerusi khas kanak-kanak yang diterapkan oleh ibu bapa dalam diri mereka akan memenuhi hasrat kami, jelasnya.\n\nDalam perkembangan sama, program subsisi tersebut akan diperkenalkan terlebih dahulu pada lima hospital kerajaan di kawasan Lembah Klang. BMW Malaysia dan Safe n Sound akan mensubsidikan 150 kerusi kereta mudah bawa (carrier) snskidz Ace yang setiap satunya bernilai RM100.\nKami akan terus menggalakkan penggunaan kerusi kereta kanak-kanak dengan menawarkan subsidi bersama Safe n Sound untuk meningkatkan tahap aksesibiliti kerusi khas ini. Bagaimanapun, tidak cukup jika ibu bapa menggunakan kerusi tersebut tanpa memahami kaedah yang betul melibatkan pemilihan dan pemasangannya untuk memastikan keselamatan anak-anak mereka dapat dipelihara, tambah Harald.\nAdvertisements",
        "BERITA ANTARABANGSA\nDiavel 1260\nducati\nNiken 2019\nYamaha \n\nDucati Diavel 1260 dan Yamaha Niken Menang Anugerah Red Dot 2019 Untuk Reka Bentuk \n\n\nPosted on March 27, 2019 by Zarul Faiz \n\n\n\n\nModel Ducati Diavel 1260 yang baharu dan Yamaha Niken telah memenangi anugerah berprestij Red Dot 2019 bagi kategori Reka Bentuk.\nPara juri menganugerahkan penghormatan ini kepada produk berdasarkan reka bentuk dan inovasi.\nPara pemenang boleh menayangkan label Red Dot pada produk mereka.\n\n\nMotosikal Ducati Diavel 1260 yang baharu sahaja dilancarkan dan motosikal tiga roda Yamaha Niken telah memenangi anugerah berprestij Red Dot 2019 bagi kategori Reka Bentuk di Jerman.\nAnugerah ini meraikan reka bentuk original dan berinovasi yang paling layak sejak pengenalannya pada tahun 1955. Para pemenangnya dibenarkan untuk menayangkan label Red Dot pada produk mereka.\n\nJuri yang terdiri daripada 40 orang pakar reka bentuk antarabangsa telah mengadili lebih daripada 5,500 buah produk dari pelbagai kategori. Antaranya adalah motosikal, kereta, elektronik, perabot, jam, barang runcit, dan lain-lain lagi.\nAnugerah Red Dot 2019 untuk Reka Bentuk buat model Ducati Diavel 1260 ini bermakna pengeluar berkenaan telah memenangi anugerah tersebut buat kali ketiga. Pemenang sebelum ini dari Ducati adalah Panigale 1199 pada tahun 2013 dan XDiavel S pada tahun 2016. Nampaknya, bukan kita sahaja yang merasakan bahawa motosikal keluaran Itali ini cukup cantik sekali, sentimen itu turut dikongsikan oleh para pereka pakar.\n\nYamaha telah memenangi sebuah anugerah bagi model Niken pada tahun ini, tidak syak lagi kerana pelaksaan reka bentuk motosikal tiga rodanya itu. Ini juga merupakan anugerah Red Dot ketiga buat pengeluar dari Jepun tersebut. Pemenang anugerah sebelum ini termasuklah model MT-07 pada tahun 2015 dan XSR900 pada tahun 2017.\n\nAdvertisements",
        "110cc\nMoto Malaya \n\nSM Sport 110R Kembali Dengan Grafik Baharu! \n\n\nPosted on March 6, 2019March 6, 2019 by Amirul Azreen \n\n\n\nSejak dilancarkan dua tahun lalu, model keluaran Mforce Bike Holdings Sdn Bhd, SM Sport 110R mencatat penjualan memberangsangkan.Menghargai sambutan baik yang diterima, SM Sport 110R kini didatangkan dengan grafik baharu yang lebih menarik dan bergaya.\n\nMemahami budaya riding di Malaysia, SM Sport 110R turut dilengkapi teknologi Sistem Suis Penjimatan Bahan Api bagi memastikan penggunaan minyak yang lebih rendah untuk perjalanan yang lebih jauh.\n\nSelain memiliki enjin 109cc SOCH dengan fungsi penyejuk udara yang menepati piawaian EURO 3 sepertimana ditetapkan Jabatan Pengangkutan Jalan (JPJ), SM Sport 110R turut memiliki beberapa ciri keselamatan penting antaranya, day time running light, lampu isyarat LED depan dan belakang, sistem suspensi KYB, dan suis anti-kecurian.\nSM Sport 110R dijual pada harga RM3,918 (tidak termasuk cukai jalan dan insurans) dengan jaminan 2 tahun atau 20,000km.\nMaklumat terperinci sila rujuk di bawah:\n\n\n\n\nEnjin & Transmisi\n\n\nJenis Enjin\n\n\nSOHC-4 lejang Euro3\n\n\n\n\nAnjakancc\n\n\n109\n\n\n\n\nBore x stroke(mm)\n\n\n50.0 X 55.5\n\n\n\n\nMax.Power\n\n\n4.8kW/7500 rpm\n\n\n\n\nMax.Torque\n\n\n7.0Nm/7000 rpm\n\n\n\n\nNisbah Mampatan\n\n\n9.5:1\n\n\n\n\nPencucuhan\n\n\nCDI\n\n\n\n\nPenghidup\n\n\nElektrik & Tendang\n\n\n\n\nJenis Kluc\n\n\nPlat basah berbilang cakera\n\n\n\nUkuran Fizikal\n\n\nBerat Kering (kg\n\n\n105 kg\n\n\n\n\nKetinggian Pelana (mm)\n\n\n770\n\n\n\n\nPanjang Keseluruhan(mm)\n\n\n1960\n\n\n\n\nPelepasan Tanah (mm)\n\n\n155\n\n\n\n\nJarak Roda (mm)\n\n\n1275\n\n\n\nChasis dan dimensi\n\n\nRim Depan & Belakang\n\n\nAluminium Alloy\n\n\n\n\nSuspensi Depan\n\n\nTeleskopik\n\n\n\n\nSuspensi Belakang\n\n\nPenyerap hentak\n\n\n\n\nTayar Depan\n\n\n70/90-17 (tanpa tiub)\n\n\n\n\nTayar Belakang\n\n\n80/90-17 (tanpa tiub)\n\n\n\n\nBrek Depan\n\n\nCakera\n\n\n\n\nDiameter Brek Depan (mm)\n\n\n220\n\n\n\nCiri-ciri lain\n\n\nKapisiti Tangki Minyak (L)\n\n\n4L\n\n\n\n\nBateri\n\n\n12V6Ah Bebas Selenggara (MF)\n\n\n\n\nKelajuan\n\n\n4- kelajuan\n\n\n\n\n\nAdvertisements",
        "ducati\nMultistrada 1260 Enduro \n\nDucati Multistrada 1260 Enduro 2019 Diperkenalkan \n\n\nPosted on October 13, 2018 by Zarul Faiz \n\n\n\n\nDucati telah memperkenalkan model Ducati Multistrada 1260 Enduro 2019.\nIa menggunakan enjin yang sama seperti motosikal Multistrada dan XDiavel kegunaan jalan raya, namun, telah dipertingkatkan kuasanya ke 158hp dan 127Nm.\nDucati telah merombak semula ciri ergonomiknya bagi membolehkannya lebih mudah untuk ditunggangi oleh penunggang bersaiz sederhana.\n\n\nMotosikal Ducati Multistrada 1260 Enduro 2019 telah diperkenalkan selepas pengeluar dari Itali itu mengusik kita dengan gambar-gambar motosikal tersebut.\nPelancaran model Multistrada 1260 Enduro ini menyusuli pelancaran model kegunaan jalan raya Multistrada 1260 dan Multistrada 1260 S.\nTarikan utama pada model Enduro baharu ini sudah pasti pada enjinnya yang baharu itu. Enjin V-Twin (Ducati menggelarnya sebagai L-Twin) 90, Testastretta 11 dilengkapi DVT, 1262cc ini adalah platform yang sama seperti dua buah model Multistrada yang lain dan XDiavel.\n64cc kapasiti tambahannya melonjakkan keluaran kuasanya ke 158hp dan tork sehingga 127Nm. Model Multistrada Enduro ini sudah pasti dapat memanfaatkannya kerana 85% daripada tork kemuncaknya boleh didapati dari tahap di bawah 3,500rpm, di samping agihan kuasa yang lebih lancar dari enjin yang dilengkapi DVT ini, terutamanya di jalan tanah merah.\n\nDan melengkapi lagi motosikal Multistrada 1260 Enduro ini adalah pakej elektronik Ducati yang ekstensif, yang menjadikannya seperti sebuah superkomputer dua roda.\nCornering ABS dan kawalan cengkaman berdasarkan IMU, lampu menyelekoh, kawalan wheelie, bantuan mula daki (hill-start assist), quickshifter dwi-arah, suspensi semi-aktif Sachs, ke semuanya adalah kelengkapan standard pada motosikal Enduro ini. Susun atur paparan pada pemapar TFT juga telah dirombak semula supaya mirip seperti yang ada pada Ducati Panigale V4. Penunggang boleh menggunakan aplikasi Ducati Link App untuk melaraskan pelbagai mod penunggangan, bantuan penunggang, selain daripada merakam laluan.\nDucati juga turut merombak semula ciri ergonomik motosikal ini, walaupun ia tampak mirip seperti model yang sebelumnya. Hasilnya, motosikal 1260 Enduro ini mempunyai pusat graviti dan ketinggian pelana yang lebih rendah, menjadikannya lebih mudah untuk ditunggang untuk lebih ramai penunggang.\nTangki bahanapi 30 liter dikekalkan. Begitu juga dengan roda berjejari 19 inci di hadapan dan 17 inci di belakang.\n\nAdvertisements",
        "convoi\nDominar D400 2018\nmodenas\nModenas Explore the Unexplored \n\nKonvoi Modenas Dominar 400 Ke Kuantan  When Lifes A Beach \n\n\nPosted on October 17, 2018 by Zarul Faiz \n\n\n\n\nKonvoi Modenas Dominar 400 yang terkini menuju ke Kuantan, Pahang.\nIanya merupakan konvoi bermalam pertama dalam siri tunggangan ini.\nTurut diadakan aktiviti pencarian harta karun dan berhimpun mengelilingi unggun api.\n\n\nModenas telah menganjurkan satu lagi konvoi buat pemilik Modenas Dominar 400, untuk kali ini mereka menuju ke Kuantan, Pahang.\nKonvoi ini juga sebahagian daripada inisiatif #motography Bajaj dan #motographymalaysia Modenas. Projek ini bertujuan bagi mengumpulkan gambar-gambar destinasi penunggangan terbaik di seluruh dunia hasil ciptaan pemilik Dominar sendiri; bertepatan dengan label motosikal sport tourer yang diberikan kepadamodel Dominar 400.\n\nTerdapat pelbagai perbezaan bagi konvoi kali ini. Ini merupakan konvoi bermalam yang pertama, dengan pelbagai aktiviti sukaneka yang disediakan besertaunggun api di tepi pantai.\nDua puluh orang peserta, kru bantuan, marsyal, serta wakil dari Bajaj Auto berkumpul di ibu pejabat Modenas di Glenmarie pada awal pagi Sabtu untuksarapan ringan. Seorang wakil dari Bajaj telah memberikan sepatah dua kata sebelum taklimat keselamatan.\n\nHujan renyai mengiringi perjalanan kami meninggalkan ibu pejabat Modenas. Hujan lebat yang turun sepanjang minggu lalu di seluruh negara tidak syak lagiberada di fikiran kami semua. Jalan raya masih lagi basah dari hujan yang turun lewat malam.\n\nKami meneruskan perjalanan menuju ke Lebuhraya Karak dari Glenmarie. Trafik telah mulai sesak walaupun ianya baru jam 9 pagi. Mujur tiada kumpulanbesar penunggang hujung minggu yang lain di Lebuhraya Karak pada hari tersebut.\n\nKami membuat isian semula di stesen minyak Shell di Lebuhraya Karak sebelum keluar dari lebuh raya menuju Lancang. Dari situ kami terus menuju ke PusatKonservasi Gajah Kuala Gandah bagi hentian #motography yang pertama.\n\nPara peserta telah mengambil peluang ini untuk meluangkan masa bersama gajah-gajah yang ada, namun, kami tidak dibenarkan membawa masuk motosikaluntuk menangkap gambar. Masuk adalah percuma, namun, para pengunjung dapat menyumbang sebarang jumlah yang diinginkan.\n\nPara pengunjung boleh membeli seikat tebu pada harga RM3 untuk diberikan kepada gajah. Terdapat dua seksyen, satu untuk gajah yang muda dan masihbayi. dan satu lagi untuk gajah dewasa.\n\n\n\n\n\n\n\n\n\n\n\n\n\n\nTanpa adanya bantuan pemandu, kami hanya dapat mengandaikan yang gajah-gajah tersebut telah diselamatkan dan/atau dibawa masuk untuk rawatan.Seekor gajah bayi ada tongkat di kakinya, seekor gajah dewasa pula mempunyai kecacatan di kakinya. Cukup menyayatkan hati melihat kecederaan yangtelah menimpa mereka, namun kami berasa senang hati melihat mereka dijaga dengan baik sekali.\n\nSelepas itu, para renjer telah membawa tiga ekor gajah dewasa berjalan-jalan di sekeliling pusat penjagaan tersebut.\n\nKami meninggalkan tempat penjagaan tersebut dan memasuki semula Lebuhraya Pantai Timur (LPT), dan berhenti di kawasan R&R Gambang untuk isiansemula.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nKami tiba di Hotel Mandurah di tepi pantai tepat pada waktu makan tengah hari dan pendaftaran masuk. Hotel tersebut menyajikan makan tengah hari di terespinggir laut dan udara nyaman laut memberikan kelegaan selepas menunggang di bawah terik mentari.\nSatu pencarian harta karun telah diadakan di sebelah petang. Kakitangan hotel telah melakukan tugas yang hebat dalam menjayakannya. Mereka juga turutmenyediakan penghalau nyamuk untuk keselesaan kami. Para peserta dibahagikan kepada beberapa kumpulan dan mereka perlu menyelesaikan teka-teki,berlari di atas pasir pantai, melakukan tekan tubi, commando crawl, dan mengorek pasir mencari harta karun mereka. Para pemenang telah menerimahadiah wang tunai RM100 setiap seorang.\n\n\n\n\n\n\n\n\n\n\n\n\n\n\n\n\n\n\n\n\nPara nelayan mulai pulang dari laut sewaktu pencarian harta karun ini diadakan.\n\nMakan malam sekali lagi disajikan di teres pinggir laut, diiringi alunan kugiran tiga pemuzik yang mendendangkan lagu-lagu popular. Kakitangan hotel mulamenyalakan unggun api di atas pantai pada ketika ini.\n\nKami mulai berhimpun di sekeliling unggun api sewaktu Ketua Pegawai Eksekutif Modenas, Encik Amirudin Abdul Kadir memberikan ucapan. Para peserta jugatelah mengajukan soalan-soalan mengenai motosikal mereka kepada kru Modenas dan wakil Bajaj.\n\nKami bangun pada awal pagi keesokan harinya untuk sarapan pagi dan mendaftar keluar sebelum memulakan perjalanan pulang. Namun, sebelum itu, kamitelah menuju ke Cherating untuk hentian #motography yang kedua. Kakitangan hotel juga turut sama membantu pada waktu ini. (Kami syorkan anda menginapdi Hotel Mandurah sekiranya anda merancang untuk melawat kawasan pinggir pantai Kuantan.)\n\nCherating hanyalah sejauh kira-kira 30km dari hotel yang telah kami inapi, namun, trafik dan keadaan jalan raya (termasuklah bahagian yang ditenggelami air)memaksa kami menunggang dengan (amat) perlahan. Para peserta diberikan masa selama 30 minit bagi mencari tempat yang bersesuaian untuk sesifotografi masing-masing.\nSesudah sesi penggambaran, kami menunggang pulang melalui LPT.\nTetapi para penunggang perlu berwaspada! Lebuh raya ini amat lurus sekali sehinggakan para pemandu kereta sering kali memandu laju di sini, membuatnyaseperti Litar Antarabangsa Sepang. Mereka cukup tidak sabar sehinggakan mereka sanggup memotong di laluan kecemasan (video tersebut akan menyusul.\nKami berhenti di kawasan R&R Gambang untuk isian semula dan memutuskan yang konvoi ini mengikut format free and easy berbanding konvoi untukkeselamatan dan mengelakkan daripada melengahkan trafik sewaktu kami memintas kenderaan lain secara beramai-ramai.\nKami berhimpun untuk kali terakhir di kawasan Rawat dan Rehat Genting Sempah sebelum berpisah menuju destinasi masing-masing.\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "350cc\nBERITA TEMPATAN\nZontes\nZT-310-X GP\nZT310-R\nZT310-T\nZT310-X \n\nZontes Malaysia Bakal Melancarkan Empat Buah Model Pada 27 Februari \n\n\nPosted on February 20, 2019 by Zarul Faiz \n\n\n\n\nZontes Malaysia telah mengesahkan pelancaran bagi empat buah model pada 27 Februari.\nModel-model tersebut adalah ZT310-T, ZT310-R, ZT310-X, dan ZT310-X GP.\nKeempat-empat model ini adalah motosikal ringan yang didatangkan lengkap dengan ciri-ciri motosikal berkapasiti tinggi.\n\n\nKami telah melaporkan sebelum ini akan kemungkinan bahawa jenama Zontes akan diperkenalkan di Malaysia. Kini, ianya telah disahkan.\nPengedar baharu ZONTES MALAYSIA akan melancarkan empat buah model baharu pada 27 Februari 2019. Acara pelancaran media tersebut akan diadakan di Subang, Selangor.\nEmpat buah model tersebut terdiri daripada ZT310-T, ZT310-R, ZT310-X dan ZT310-X GP. Tiada maklumat yang lebih terperinci mengenainya pada ketika ini, kecuali yang sedia ada pada laman sesawang Zontes. Namun, seperti kebanyakan pengeluar motosikal, keempat-empat model ini akan dibina berasaskan sebuah platform.\nSpesifikasi teknikal asas:\n\nEnjin satu silinder, suntikan bahanapi, empat injap, DOHC, sejukan cecair, 312cc.\nEnjin tersebut mampu menghasilkan 35hp pada 9,500rpm, dan 30Nm tork pada 7,500rpm.\nSistem suntikan bahanapinya dikendalikan oleh Delphi, pengeluar sama yang menghasilkan sistem suntikan bahanapi untuk Harley-Davidson, dan juga pengeluar yang lain-lain.\nMenggunakan kerangka tiub keluli.\nSuspensi hadapannya dikendalikan oleh fork terbalik, dan penyerap hentakan tunggal untuk bahagian belakang.\nSistem ABS yang dibekalkan oleh Bosch.\nLampu LED keseluruhan.\nPenghadang angin boleh laras secara elektrik (bagi model yang didatangkan dengan penghadang angin).\n\nMari kita tengok varian-variannya pula:\nZontes ZT310-T\n\nModel ZT310-T kelihatan seperti sebuah motosikal adventure-tourer, dilengkapi dengan palang pemegang yang tinggi dan penghadang angin yang besar. Ia juga seperti didatangkan dengan palang perlindungan kemalangan di bahagian hadapan dan rak bagasi besar pada bahagian belakangnya.\nZontes ZT310-R\n\nModel ZT310-R adalah sebuah motosikal lumba naked. Sekilas pandang, rupa parasnya tampak seperti model Kawasaki Z900 dan Suzuki GSX-S750/GSX-S1000, namun, ia pasti tampil dengan ciri-ciri tersendirinya nanti. Ciri yang paling menyerlah adalah bahagian ekornya yang kemas. Lampu belakang dan lampu isyarat belakangnya telah diterapkan dalam ekornya.\nZontes ZT310-X\n\nModel ZT310-X ini tidak syak lagi sebuah motosikal sport-tourer reraup penuh. Palang pemegangnya telah ditetapkan di atas riser dan ia juga dilengkapi dengan penghadang angin yang boleh dilaras secara elektrik. Ia juga tampak lebih sporty dengan pelana bertingkat di mana penunggang duduk lebih rendah dan pembonceng duduk lebih tinggi.\nZontes ZT310-X GP\nModel ini tidak disenaraikan dalam laman sesawang Zontes. Tekaan kami ianya varian yang lebih sporty bagi model X. Ianya akan disahkan sewaktu pelancarannya nanti.\nTeruskan bersama kami di mana kami akan bawakan acara pelancaran Zontes ini. Jenama ini pasti memeriahkan lagi segmen di bawah 350cc.\nAdvertisements",
        "Moto Malaya \n\nKTM RC125 Dilihat Di India! \n\n\nPosted on April 5, 2019 by Amirul Azreen \n\n\n\nModel yang dinanti-nanti KTM RC125 telah dilihat di atas jalan raya di India. Model tersebut menampakkan fairing  berwarna putih, tangki bberwarna oren dan ekzos dibahagian bawah enjin seperti model RC200.\nDilengkapi dengan enjin 124.7 cc, model ini mampu menghasilkan 14.5hp pada 1212Nm.\nLebih menarik model ini turut didatangkan dengan Sistem ABS dibahagian tayar hadapan.\nModel tersebut dijangka bakal memberi saingan kepada Yamaha R15 V3.\nBagaimanapun setakat ini masih belum dipastikan sama ada model ini akakan dibawa masuk pasaran Malaysia.\nRujuk spesifikasi penuh dibawah:\n\n(Sumber: Zigwheels)\nAdvertisements",
        "BERITA ANTARABANGSA\nMoto \n\nPencuri Motosikal Di Jakarta Pengsan Setelah Dikejar Ala Permainan Video GTA \n\n\nPosted on April 9, 2019 by Zarul Faiz \n\n\nGambar dari filem Adnan Sempit untuk tujuan ilustrasi  Sumber: Metrowealth Pictures\n\nSeorang pencuri motosikal menyangkakan dia telah mendapat satu sasaran yang mudah.\nNamun, sebaliknya yang berlaku di mana dia telah dikejar sehingga pengsan.\nPolis Jakarta telah menahannya sewaktu dia masih tidak sedarkan diri.\n\n\nSeorang pencuri motosikal pengsan setelah dikejar tanpa henti oleh pemilik motosikal yang telah dicurinya.\nKetua Polis Tanah Abang, Senior Adjutan Komander Lukman Cahyono berkata yang pencuri berkenaan telah mencuri sebuah motosikal di luar kawasan sebuah rumah.\nPemilik motosikal terbabit telah meninggalkan motosikal yang hidup enjinnya itu untuk memanaskannya. Pencuri tersebut telah mengambil peluang ini dan melarikan motosikal tersebut.\nNamun apa yang disangkakan sebagai sasaran mudah itu tersasar sama sekali apabila pemilik motosikal tersebut telah mengejar pencuri berkenaan di atas sebuah motosikal yang lain. Aksi kejar-mengejar ini berterusan sehingga Tanah Abang di Jakarta Tengah. Pada ketika itu enjin pada motosikal yang dicuri mula menghadapi masalah dan telah berhenti.\nPencuri itu kemudiannya telah meninggalkan motosikal itu dan cuba melarikan diri, pada masa yang sama masih dikejar oleh pemilik motosikal yang dicurinya itu. Terperangkap, dia mengambil keputusan untuk terjun ke dalam sebuah longkang banjir yang besar dan cuba untuk berenang ke tebing seberang.\nBagaimana pun, dia pengsan akibat kepenatan setelah tiba di seberang longkang tersebut.\nPolis telah menahan pencuri tersebut sewaktu dia masih lagi tidak sedarkan diri. Pemilik motosikal tersebut telah berjaya mendapatkan motosikalnya semula dan membawa motosikal itu pulang.\nSumber: Jakarta Post\n\nAdvertisements",
        "BERITA TEMPATAN \n\nRON 95 akan kekal pada RM2.20 \n\n\nPosted on January 2, 2019 by Sep Irran \n\n\n\nMenurut sebuah laporan yang telah dikeluarkan oleh The Star baru sahaja sebentar tadi, Menteri Kewangan, Lim Guan Eng telah mengumumkan bahawa harga bagi minyak petrol RON 95 akan dihadkan pada kadar tertinggi RM2.20 pada masa terkini.\nPengumuman harga baru mingguan yang sepatutnya diumumkan hari ini dengan menggunakan sistem apungan telahpun ditangguhkan tetapi Lim menyatakan bahawa rakyat negara hanya perlu membayar sebanyak RM2.20 bagi setiap liter walaupun jika harga pasaran dunia melepasi had tersebut.\nSumber imej: Legacy News\nMenurut Lim Guan Eng semasa merasmikan projek naik taraf lif perumahan Kastam di Bukit Gelugor semalam, Orang ramai akan membayar harga yang kurang jika harga petrol turun tetapi apabila ia meningkat, mereka tidak perlu bimbang kerana kenaikan melebihi RM2.20 akan disubsidi oleh kerajaan.\nSistem harga petrol apungan yang sepatutnya dikuatkuasakan mulai minggu ini telah ditangguhkan diatas bantahan keras dari Persatuan Pengedar Petrol Malaysia (PDAM). Mereka telah menyuarakan ketidakpuashatian terhadap sistem ini kerana potensi kerugian tinggi yang akan ditanggung oleh para pengedar dan bukan pihak kerajaan.\n\nDengan tiada kebebasan untuk mengawal jumlah pembelian stok petrol di setiap stesen minyak, para pengedar bakal melalui kerugian yang besar jika stok yang banyak dibeli sewaktu harga yang tinggi dan dijual pada harga yang lebih rendah jika harga turun pada minggu-minggu seterusnya.\nSistem ini juga turut menjejas kadar komisyen pengedar yang rendah dan juga waktu operasi dimana stesen petrol yang selama ini beroperasi selama 24 jam akan diturunkan kepada 18 jam untuk menampung segala kerugian jika pihak kerajaan gagal untuk melaksanakan satu pelan yang sesuai bagi semua pihak.\n\nBagi harga RON 97 dan juga diesel, Menteri Kewangan telah mengesahkan harga runcit tidak akan berubah buat masa terdekat sehingga harga baharu produk petroleum diumumkan selepas mesyuarat Kabinet yang akan berlangsung pada hari ini.\nAdvertisements",
        "BERITA TEMPATAN\nMoto Malaya \n\nSuntikan Kewangan Sehingga RM5 juta Menanti Pengedar Berdaftar \n\n\nPosted on June 26, 2019 by Amirul Azreen \n\n\n\nHong Leong Bank Berhad (HLB) dan Persatuan Pengedar Motosikal dan Skuter Malaysia (MMSDA) telah menandatangani memorandum persefahaman (MoU) dalam satu majlis yang berlangsung di Hong Leong Tower, Bukit Damansara, malam tadi.\nMoU tersebut menyaksikan Hong Leong bank menawarkan pelbagai penyelesaian perbankan kepada setiap pengedar berdaftar dengan MMSDA di seluruh negara.\nSeramai 16 pertubuhan negeri di bawah MMSDA dengan lebih 6,000 ahli bakal menikmati pelbagai produk dan servis kewangan khusus yang akan membantu dalam memperkembangkan perniagaan motosikal sekaligus memperkukuhkan lagi pasaran motosikal yang sedang membangun di Malaysia.\nDi bawah Program Pengedar Motosikal (MDP), Hong Leong menawarkan suntikan kewangan sehingga RM5 juta yang merangkumi; Pakej Pinjaman, Pengurusan Wang Tunai, Pembayaran dan Perkhidmatan Dagangan, Perkhidmatan Pertukaran Wang, Penyelesain Perniagaan Digital.\n\nKami telah menyediakan sekitar RM350 juta untuk menampung bantuan kewangan kepada pengedar dan jumlah itu akan dipertingkatkan dalam masa dua tiga tahun ini.\nSelama 18 bulan ini kami juga telah duduk semeja dengan MMSDA serta ahli lain untuk mendengar keperluan mereka. Dalam jangka masa itu, kami menyaksikan peningkatan perniagaan yang memberangsangkan meskipun dalam tempoh singkat,jelas Pengarah Urusan dan Ketua Pegawai Eksekutif HLB, Domenic Fuda.\nAdvertisements",
        "BERITA TEMPATAN\nBMW\nBMW Motorrad\nC 400 GT\nMoto Malaya \n\nC400 X Dan C400 GT Umpama BMW GS Bagi Dunia Skuter \n\n\nPosted on April 28, 2019 by Amirul Azreen \n\n\n\nBMW Motorrad baru sahaja melacarkan dua skuter berkonsepkan tunggangan urban baharu, BMW C400 X dan BMW C400 GT dengan harga ditawarkan bermula di sekitar RM44 ribu.\n\nSekilas pandang, kedua-dua jentera ini menerapkan tema yang sama; gaya moden dengan reka bentuk terkini dan praktikal, ciri yang sama diterapkan dalam jenama skuter lain seperti Yamaha XMax, Suzuki Burgman dan Honda Forza.\nJadi apa yang sebenarnya membuatkan skuter BMW ini berbeza? BMW mendakwa, kedua-dua model ini mendapat suntikan jentera abang mereka, BMW GS1200, kenyataan yang agak berani memandangkan model GS merupakan model paling popular bagi pengeluar Jerman itu sejak diperkenalkan pada tahun 1980 menerusi R80GS!\n\nSeperti GS, dua model ini turut menerapkan proporsi vertikal, tetapan madgad (mudguard) hadapan, komponen trim berwarna yang jelas dan terdiri daripada grafik pembahagi, serta lampu hadapan LED asimetrik yang besar dengan pilihan reka bentuk pencahayaan waktu siang.\nLihat sahaja lampu depan C400X sememangnya dipinjamkan terus daripada GS!\n\nC400 X dan C400 GT juga memiliki ruang penyimpanan di bawah tempat duduk namun apa yang membezakan daripada skuter lain adalah sistem Flexcase yang membenarkan pemilik menyimpan helmet pelbagai saiz.\nJika C400 X adalah untuk kegunaan harian, C400 GT merupakan varian Gran Turismo  skuter yang dipersiapkan untuk menempuh perjalanan lebih jauh. Dengan rekaan fairing yang lebih lebar serta windscreen yang lebih tinggi, model ini menghadirkan keselesaan maksimum tanpa perlu risau patah pinggang bila menyelusuri lebuhraya.\n\nAntara ciri yang menonjol bagi C400 GT berbanding varian X, lampu hadapan LED yang jauh lebih besar. Namun, jika varian X meminjam rekaan GS, varian GT pula seakan diinspirasikan daripada kenderaan empat roda BMW.\nKedua-dua model ini digerakkan dengan enjin silinder tunggal bersasaran 350cc yang digabungkan dengan sistem Continuously Variable Transmission (CVT) dan Automatic Stability Control (ASC) yang didatangkan secara standard!\nMeskipun kedua-dua jentera ini memiliki berat sekitar 200 kilogram (C400 X dengan 204kg, C400 GT dengan 212kg) tetapi BMW telah melengkapkan dengan pelbagai sistem bantuan tunggangan bagi memastikan keselamatan penunggang berada di tahap optimum.\nSistem ASC memastikan jentera kekal stabil ketika dalam pecutan sementara sistem kawalan antigelincir memberikan pemilik kawalan yang lebih baik. Sistem ABS yang didatangkan secara standard bagi kedua-dua model juga membantu ketika membrek.\n\nBukan itu sahaja, kedua-dua model turut dilengkapi skirn TFT 6.5 berwarna yang membenarkan penunggang mengakses fungsi motosikal di samping sistem navigasi apabila dihubungkan dengan telefon mudah alih menerusi aplikasi BMW Motorrad Connected App.\nTidak lupa juga, model C400 X dan C400 GT didatangkan dengan akses tunggangan tanpa kunci (Keyless).\n\nBMW C 400 GT yang terbaharu ditawarkan menerusi tiga warna, Alpine White, Moonwalk Grey serta Black Storm. BMW C 400 X juga boleh dapati menerusi tiga warna Zenith Blue, Black Storm dan Alpine White.\nAdvertisements",
        "BERITA TEMPATAN\nmodenas\nMoto\nMoto Malaya\nNS200\nV15 \n\nFinalis Pulsar Dareventure Bawa Pulang Motosikal Modenas! \n\n\nPosted on April 25, 2019 by Amirul Azreen \n\n\n Rancangan realiti motosikal pertama di Malaysia, Pulsar Dareventure oleh Modenas akhirnya sampai ke penghujung dengan tiga pemenang diumumkan di The Garage KL, hari ini.\nRancangan terbabit yang sebelum ini diadakan di Nepal, Sri Lanka dan Peru merupakan edisi pertama seumpamanya yang diadakan di Asia Tenggara.\nMajlis yang berlangsung menyaksikan Leong Choon Yip dari Puchong, dinobat sebagai juara dan membawa pulang hadiah wang tunai RM5,000 serta sebuah Modenas Pulsar NS200.\n\nTempat kedua menjadi milik Paavignes Rao @ Vicky A/L Chandarh Roo dari Negeri Sembilan sementara wakil tunggal kaum hawa, Nik Norparhana Yasmin Nik Wel, dari Kelantan, ketiga.\nSaya rasa amat teruja kerana dapat muncul sebagai pemenang bagi edisi pertama Pulsar Dareventure. Disebabkan penyertaan agak ramai jadi saya agak terkejut kerana mampu muncul sebagai pemenang.\nSaya langsung tidak meletakkan sebarang harapan ketika mendaftarkan nama untuk menyertai cabaran ini. Pada masa sama, saya tidak menghantar video pun seperti yang dikehendaki tetapi entah macam mana saya mendapat makluman yang mengatakan nama saya telah tersenarai, jelas Yip yang masih dengan raut wajah terkejut kerana muncul sebagai pemenang.\n\nSementara itu, Vicky yang muncul sebagai tempat kedua, akui dia hanya menyangka akan membawa pulang hadiah wang tunai kerana itulah yang diberitahunya di awal pertandingan.\nSaya memang bersyukur, saya tidak menyangka akan membawa pulang sebuah motosikal Modenas V15! Ketika penggambaran memang tiada berita pasal mendapat hadiah motosikal kecuali bagi tempat pertama,ujarnya.\nVicky turut berkongsi bagaimana kejayaannya di Pulsar Dareventure secara tidak langsung dibantu ayahnya.\nMinat saya menunggang motosikal datang dari ayah saya. Dia memang berminat dengan jentera dua roda. Pada awalnya, minat saya terhadap motosikal tidak seberapa tetapi sebaik diberi peluang merasai jentera NS 200 ketika penggambaran rancangan ini, saya berasa sangat gembira!tambahnya.\nBagi Nik, yang datang jauh daripada Kelantan  pada awalnya sedikit keberatan untuk datang ke Kuala Lumpur kerana terpaksa menempuh perjalanan yang jauh sebelum dipujuk Modenas  ternyata kehadirannya tidak sia-sia kerana selain daripada membawa pulang wang tunai RM1,500, Modenas turut membuat kejutan dengan menghadiahkan sebuah Modenas Kriss MR2!\n\nDia juga merupakan satu-satunya pemilik NS200 dikalangan finalis hari ini.\nDisebabkan saya memiliki NS200 sendiri jadi tidak terlalu lasak dengan motosikal tersebut sehinggalah saya diberi peluang untuk mencuba jentera sama yang disediakan Modenas. Barulah, saya dapat merasai kemampuan sebenar Pulsar.\nMeskipun kami diberikan pelbagai cabaran dan halangan tetapi dengan jentera Pulsar saya dapat berasakan kami mampu mengatasi halangan yang jauh lebih sukar,katanya.\nNik turut berkongsi kisah bagaimana dia membuat keputusan yang tepat untuk membeli Pulsar sebelum ini.\nSaya telah menyaksikan pelbagai video reviu Pulsar NS200 dan daripada pengamatan saya, sememangnya motosikal ini memuaskan hati saya apatah lagi harganya yang di bawah RM10,000. Secara peribadi, model ini merupakan langkah baik sebelum beralih ke jentera yang lebih besar. Saya juga bercadang untuk beralih ke Modenas Dominar 400 tetapi saya perlu mendapatkan lesen B terlebih dahulu!tambahnya.\nRancangan Modenas Pulsar Dareventure telah berjalan selama lapan episod dan menyaksikan para peserta menempuh pelbagai cabaran dengan menunggang Pulsar NS200 ke Selangor, Perak, Pahang dan Putrajaya.\nAntara cabaran menarik dihadapi adalah cabaran paintball sambil menunggang, kuiz sejarah dan cabaran kerjasama dengan peserta lain.\n\nDalam perkembangan lain, Ketua Pegawai Operasi MODENAS, Roslan Roskan berkata program tersebut mencapai objektif utama iaitu memaparkan kemampuan sebenar Modenas Pulsar NS200.\nKami gembira kerana Pulsar Dareventure edisi Malaysia berjalan dengan jayanya. Rancangan realiti ini berjaya memaparkan kemampuan penuh motosikal ini.\nKami di Modenas berbesar hati kerana dapat bekerjasama dengan Bajaj daam menghasilkan jentera yang baru dan menyeronokkan kepada peminat dua roda di Malaysia, katanya.\nAdvertisements",
        "BERITA TEMPATAN\nMoto Malaya \n\nSamseng Botak Dalam Rakaman Dashcam Ditahan Pihak Polis \n\n\nPosted on May 30, 2019May 30, 2019 by Amirul Azreen \n\n\n\nPenunggang motosikal yang bertindak menghentak cermin kereta seorang pembantu kedai dalam satu rakaman video dashcam yang tular di laman sosial, telah pun ditahan pihak polis, hari ini.\nMenurut laporan Harian Metro, suspek berusia 30 tahun itu telah ditangkap anggota Jabatan Siasatan Jenayah (JSJ) Ibu Pejabat Polis Daerah (IPD) Serdang, sekitar jam 3 petang.\nKetua Polis Daerah Serdang, Asisten Komisioner Asmadi Borhan berkata pihaknya turut merampas sebuah motosikal dan topi keledar yang digunakan ketika kejadian.\nSemalam, tular sebuah rakaman video dashcam  berdurasi 3 minit  yang memaparkan dua lelaki menunggang motosikal sambil berbual. Keadaan itu memaksa kenderaan dipandu mangsa berusia 22 tahun membunyikan hon lalu memintas.\nBagaimanapun, gara-gara tidak berpuas hati, salah seorang lelaki telah mengejar kereta mangsa lalu memberhentikan motosikal dengan mengejut sebelum menghentak cermin bahagian depan milik kereta mangsa.\nSaksikan video kejadian di bawah:\n\nhttp://motomalaya.net/blog/wp-content/uploads/2019/05/getfvid_61966041_2405270873028978_1983506847520260096_n.mp4\n\nAdvertisements",
        "BERITA TEMPATAN\nMoto Malaya\nPerodua \n\n5 Sebab Perodua Aruz SUV Popular di Malaysia \n\n\nPosted on March 18, 2019 by Amirul Azreen \n\n\n\nPerodua Aruz semakin mendapat tempat di hati rakyat Malaysia sejak diperkenalkan Januari lalu apabila 14,000 tempahan telah pun di buat dengan 4,000 unit telah pun diserahkan kepada pemilik.\nKetua Pegawai Eksekutif Perodua, Dato Zainal Abidin Ahmad berkata pihaknya kini sedang bercadang untuk mngembangkan lagi bahagian pasaran di Malaysia Timur daripada 40 peratus pada masa ini.\n\nSaya dengan berbesar hati ingin mengumumkan bahawa sejak pelancaran Perodua Aruz pada Januari lalu, lebih 4,000 unit telah diserahkan kepada pemiliknya daripada 14,000 tempahan di seluruh negara setakat ini.\nSambutan yang menggalakkan daripada rakyat Malaysia telah mendorong kami untuk bekerja dengan lebih keras dalam memperbaiki tempoh masa penghantaran kami dan memberikan perkhidmatan yang lebih baik kepada anda, katanya ketika majlis pelepasan Konvoi Perodua Aruz TransBorneo, hari ini.\nMeskipun segmen SUV tujuh tempat duduk memiliki pelbagai persaingan namun ciri-ciri yang dimiliki Aruz menjadikan kereta nasional kedua negara itu kini menjadi semakin popular.\nIni 5 sebab mengapa kami rasa Perodua Aruz bakal terajui segmen SUV di Malaysia:\n1) Harga berpatutan\nRakyat Malaysia mampu memiliki sebuah kenderaan SUV dengan harga serendah RM74,900 bagi varian X dan RM79,000 untuk varian AV. Harga kompetitif yang ditawarkan meletakkan Aruz model SUV yang paling murah di pasaran jika dibandingkan dengan jentera keluaran jenama lain didalam kelasnya.\n2) Tujuh tempat duduk\nAruz didatangkan dengan tujuh tempat duduk sekaligus antara pesaing terdekat dalam kategori itu adalah Honda BRV dan Toyota Avanza namun kedua-duanya memiliki tanda harga yang lebih tinggi  sekitar RM8+,+++ ke atas.\n3) Lengkap dengan ciri keselamatan\nDidatangkan dengan enam beg udara dan Kawalan Kestabilan Kederaan (VSC) yang standard bagi semua varian bermakna anda tidak perlu membayar lebih untuk mendapatkan ciri-ciri ini!\n4) Jimat minyak\nSeperti kenderaan Perodua lain, Aruz adalah Kenderaan Cekap Tenaga (EEV)  diperakui kerajaan Malaysia  sekaligus menjadi kenderaan dengan penggunaan bahan api paling efisien dalam kelasnya.\n5) Reka bentuk bergaya dan praktikal\nAruz memiliki ketinggian 220mm dari tanah lantas memberikan pemandu penghilatan yang lebih jelas dan luas dan pemandu tidak perlu risau kalau cermin sisi menjadi mangsa handlemotosikal yang menyelinap!\n\n\n\nAdvertisements",
        "BERITA TEMPATAN\nHonda\nKereta \n\nPusat Honda 3S kini dibuka di Pasir Gudang, Johor! \n\n\nPosted on December 11, 2018 by Sep Irran \n\n\n\nHonda Malaysia Sdn Bhd (Honda Malaysia) baru sahaja melancarkan Pusat Honda 3S terkini yang bertempat di Pasir Gudang, Johor oleh Yong Ming Motor Sdn Bhd (Yong Ming Motor). Ini merupakan pusat pameran Honda Malaysia yang ke-12 di Johor dan ke-97 di seluruh Malaysia untuk memastikan para pelanggan mendapat akses dan kemudahan yang lebih mudah di kawasan tersebut.\n\nPusat Honda 3S sebesar 77,000-kaki persegi penuh dengan kemudahan dan peralatan terkini telah dilaburkan oleh Yong Ming Motor dengan jumlah sebanyak RM18.5 juta. Terdapat 14 kawasan penyelengaraan yang mampu menampung kapasiti sebanyak 30 kenderaan setiap hari.\n\nPusat servis Honda ini juga mempunyai ruang rehat yang luas lagi selesa untuk dinikmati oleh semua para pelanggan termasuk pelbagai kemudahan seperti khidmat makan dan minum, kawasan permainan kanak-kanak dan juga surau sementara menunggu kenderaan mereka selesai diservis.\n\nPembukaan baru Yong Ming Motor Honda 3S Center di Pasir Gudang adalah tepat pada masanya untuk menyokong dalam penambahan jumlah pelanggan dan perkhidmatan selepas jualan di Johor dan pada masa yang sama memberikan kualiti yang terbaik perkhidmatan. Permintaan khidmat selepas jualan telah meningkat sebanyak 51% dalam tempoh lima tahun lepas.\n\nDari segi prestasi jualan mengikut rantau, rantau selatan merupakan penyumbang kedua tertinggi dengan lebih daripada 17,000 unit dijual dari Januari hingga Oktober 2018. Sebahagian besar dalam pencapaian ini adalah berterima kasih daerah Johor yang merupakan penyumbang tertinggi di rantau selatan dengan sumbangan lebih dari 12,000 unit terjual.\n\nUntuk membuat temujanji atau usebarang maklumat lanjut tentang perkhidmatan dan kemudahan, anda boleh hubungi Yong Ming Motor (Pusat Honda 3S) di 07-255 8888 atau singgah PTD 209607, Jalan Bandar, Pusat Perniagaan II, 81700, Pasir Gudang, Johor. Secara alternatif, andajuga boleh layari www.honda.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nJimat sehingga RM50,000 dengan Honda Malaysia!\n\nAdvertisements",
        "BERITA TEMPATAN\nDucati Malaysia\nmotogp\nMotoGP 2018\nShell Malaysia MotoGP \n\nDucati Malaysia Persembahkan Pengalaman MotoGP 2018 Muktamad \n\n\nPosted on November 8, 2018 by Zarul Faiz \n\n\n\n\nDucati Malaysia telah mempersembahkan kepada para peminat Ducati pengalaman MotoGP 2018 muktamad sewaktu pusingan GP Malaysia yang berlangsung baru-baru ini di Sepang pada hujung minggu lalu.\nSatu sesi bertemu peminat yang istimewa bersama dengan para penunggang Ducati, Jorge Lorenzo dan Andrea Dovizioso, telah dianjurkan di tapak Ducati.\nLebih daripada 100 orang pemilik Ducati telah menyertai konvoi tahunan ke SIC di mana mereka menyaksikan detik bersejarah seperti penabalan juara duniaMoto3 dan Moto2.\n\n\n\nPada hujung minggu yang lalu, telah berlangsungnya pusingan perlumbaan Shell Malaysia MotoGP 2018 di Litar Antarabangsa Sepang (SIC) yang ikonik, dimana para peminat telah menyaksikan beberapa buah detik yang bersejarah. Ducati Malaysia telah mengambil bahagian dalam peristiwa yang bersejarah inidengan mempersembahkan buat para pemilik dan peminat Ducati, dan juga bagi para jemputan khas, pengalaman MotoGP 2018 paling muktamad.\n\nPertama sekali, beberapa orang insan bertuah yang berjaya memenangi tiket Grandstand untuk menyaksikan perlumbaan ini atas sumbangan Ducati Malaysiamelalui pertandingan Ride and Win mereka, berasa cukup seronok menikmati seluruh hujung minggu perlumbaan ini. Apa yang lebih menakjubkan adalahDucati Malaysia telah menganjurkan satu sesi bertemu peminat yang cukup istimewa pada hari Jumaat bersama dengan para penunggang pasukan pengilangDucati, Andrea Dovizioso dan Jorge Lorenzo, di tapak gerai gergasi mereka yang terletak di kawasan Mall Area SIC.\n\nPara peminat telah disambut oleh kedua-dua orang penunggang berkenaan dan mereka telah mengambil peluang ini untuk bergambar bersama sertamendapatkan tandatangan penunggang-penunggang bertaraf dunia tersebut. Kedua-dua Lorenzo dan Dovizioso juga telah menyampaikan trofi pemenangkepada para pemenang TOC Desmo Cup 2018 yang telah bertanding, bersempena dengan siri perlumbaan Pirelli Malaysia Superbike Championship (MSC)yang telah diadakan sepanjang tahun.\n\nRebat hebat untuk barangan rasmi Ducati juga merupakan sebahagian daripada kemeriahan ini, di mana para penggemar MotoGP menunjukkan sokonganmereka dengan mengenakan pakaian rasmi pasukan dan juga penunggang kegemaran mereka. Jualan ini telah diadakan sepanjang minggu dan menjelanghari Ahad, pengalaman MotoGP ini akhirnya telah memuncak dengan ke semua perlumbaan yang amat mengujakan.\n\nPada hari Ahad, lebih daripada 100 orang pemilik Ducati telah berhimpun di Ducati Petaling Jaya sebagai sebahagian daripada penunggangan tahunan merekabagi menyaksikan perlumbaan MotoGP di Sepang. Para pemilik pelbagai jentera Ducati yang berbeza dan menakjubkan telah berkumpul sebelum bertolak menuju ke SIC di mana mereka telah menerima layanan dan tempat parkir istimewa di Shell Hillstand yang menghadap Selekoh 13 dan 14 yang cukup terkemuka dan juga back straight.\n\nBeberapa buah detik yang bersejarah juga telah disaksikan oleh para peminat pada hari tersebut, di mana juara bagi kelas Moto3 dan Moto2 telah ditabalkan. Jorge Martin (Del Conca Gresini Moto3) telah berjaya merangkul kejohanan dunia Moto3 2018, manakala Francesco Bagnaia (SKY Racing Team VR46) telah dinobatkan sebagai juara dunia Moto2. Bagnaia bakal menyertai pasukan Pramac Ducati MotoGP pada tahun 2019 bersama dengan teman sepasukan baharunya, Jack Miller.\nJuara Dunia Moto2 2018, Francesco Bagnaia (Sumber imej: MotoGP)\nDengan Andrea Dovizioso dan teman sepasukannya yang baharu, Danilo Petrucci, pasukan Ducati berazam untuk mendominasi sepenuhnya kelas premier pada tahun hadapan bersama dengan jentera Ducati Desmosedici GP19 mereka beserta dengan barisan penunggang yang telah dikemaskini. Dan sudah pasti Ducati Malaysia akan berada di sana sekali lagi pada tahun 2019 bagi membawakan anda pengalaman MotoGP muktamad. Untuk mengetahui dengan lebih lanjut, layarilah laman Facebook Ducati Malaysia atau laman Instagram mereka.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nDucati Panigale V4 R 2019 Buat Kemunculan Pertama Di World Ducati Premire 2019!\n\nAdvertisements",
        "BERITA TEMPATAN\nMoto Malaya \n\nTrend Sewa Petak Parkir Untuk Kegunaan Sendiri Cetus Masalah  DBKL \n\n\nPosted on March 21, 2019March 21, 2019 by Amirul Azreen \n\n\n\nDewan Bandaraya Kuala Lumpur (DBKL) akan merombak kriteria kelayakan untuk memohon tempat letak kereta khas di sekitar Kuala Lumpur.\nPada awalnya, sebanyak 3,000 petak  daripada 40,000  telah diperuntukkan sebelum DBKL mengarahkan pengurusan parkir Vista Summerose Sdn Bhd untuk menggantung sebarang permohonan untuk menyewa parkir, hujung tahun lalu lantas meyerahkan parkir tersebut untuk kegunaan orang ramai.\nMeskipun menerima banyak permohonan terutamanya daripada penyewa parkir sebelum ini namun, Pengarah Jabatan Ekonomi, Perancangan dan Pembangunan DBKL, Azmi Abdul Hamid berkata pihaknya sedang mengkaji siapakah yang benar-benar layak untuk memohon.\nKami mendapat permohonan daripada pihak klinik untuk meletakkan kenderaan kecemasan, agensi kerajaan untuk meletakkan kenderaan rasmi sementara restoran makanan segera menggunakan petak tersebut untuk meletakkan motosikal penghantar makanan.\nNamun kami menyedari terdapat trend untuk menyewa petak parkir untuk kegunaan pemilik perniagaan dan bukannya untuk kemudahan pelanggan yang singgah ke kedai mereka.\nSebagai contoh, kami menerima permohonan parkir pihak klinik bagi memudahkan pesakit yang datang atau kegunaan ambulans tetapi kebanyakkan daripadanya digunakan oleh doktor,katanya.\nAzmi turut menegur penyewa yang gagal mengikut peraturan bahawa kegunaan parkir khas hanya dibenarkan diantara 7.30 pagi hingga 6 petang.\nTempat letak kereta adalah untuk kegunaan orang ramai, ia menjadi satu kesalahan sekiranya menjadikan petak khas ini seolah-olah milik penyewa. Kami tidak mahu trend ini berterusan,tambahnya.\nBagaimanapun, pengecualian akan diberikan seandainya pemilik syarikat adalah orang kurang upaya (OKU).\n(Sumber: The Star)\nAdvertisements",
        "triumph\nTriumph Motorcycles \n\nTriumph Motorcycles Dinamakan Jenama Paling Memuaskan Di Australia \n\n\nPosted on October 18, 2018 by Zarul Faiz \n\n\n\n\nJenama Triumph telah dinamakan sebagai jenama motosikal paling memuaskan di Australia.\nJenama dari England berkenaan muncul teratas dalam kaji selidik buat tahun kedua berturut-turut.\nKeputusan ini diperolehi daripada satu kaji selidik yang telah dijalankan yang mengambil maklum balas daripada kalangan pengguna.\n\n\nPengeluar motosikal ternama dari England, Triumph Motorcycles, sekali lagi telah dinobatkan sebagai jenama motosikal paling memuaskan di Australia. Keputusan ini telah diperolehi melalui satu kaji selidik tahap kepuasan pengguna yang dijalankan oleh Canstar Blue.\nIni adalah tahun kedua berturut-turut di mana Triumph telah muncul di tempat teratas dalam kaji selidik motosikal tahunan tersebut. Pemenang sebelum ini adalah Yamaha pada tahun 2016, dan Harley-Davidson pada tahun 2015. Kaji selidik tahunan ini bermula pada tahun 2015.\nPara pengguna telah menilai setiap jenama motosikal berdasarkan beberapa buah faktor-faktor tertentu, antaranya ialah reliabiliti, gaya, pengendalian, keselesaan, nilai pembelian, perkhidmatan titik jualan, ciri-ciri teknologi, dan kepuasan keseluruhan.\nKaji selidik ini telah mendapatkan maklum balas daripada para pemilik Ducati, Harley-Davidson, Yamaha, Honda, Suzuki, Kawasaki, dan BMW.\nKetara tiada dalam kaji selidik ini adalah KTM, walaupun mereka adalah jenama keempat terlaris di belakang Honda, Yamaha, dan Kawasaki.\nLaman sesawang tersebut juga telah menilai helmet, sarung tangan, jaket, but, dan tayar.\nTriumph mengutip lima bintang dalam lima daripada lapan kategori  kepuasan keseluruhan, reliabiliti, gaya, pengendalian dan keselesaan. Jenama tersebut berkongsi tahap penilaian tertinggi dalam pengendalian dengan Ducati.\nDucati mengutip lima bintang untuk ciri teknologi, namun, Triumph dengan tidak semena-menanya telah diberikan taraf tidak berkenaan, walaupun motosikal moden Triumph dilengkapi dengan pelbagai ciri-ciri berteknologi tinggi, terutamanya bagi model Tiger 800 dan rangkaian Street Triple. Model retro klasik Bonneville juga turut didatangkan dengan ciri kawalan cengkaman yang canggih.\nTriumph Scrambler 1200 2019 Akan Dilancarkan Dalam Masa Seminggu\n\nAdvertisements",
        "BERITA TEMPATAN\nHarley-Davidson Pulau Pinang\nMoto Malaya \n\nGB Motorcycles Pengendali Baharu Harley-Davidson Pulau Pinang \n\n\nPosted on March 16, 2019March 18, 2019 by Amirul Azreen \n\n\n\nPeminat Harley Davidson, mendapat khabar gembira hari ini apabila pengeluar motosikal Amerika Syarikat mengumumkan pelancaran semula wakil rasmi pengedar mereka di Pulau Pinang hari ini sekaligus menjadikan Harley Davidson Pulau Pinang pengedar ketiga rasmi di Malaysia selepas Melaka dan Petaling Jaya.\nTanggungjawab mengendalikan Harley Davidson Pulau Pinang kini di tangan GB Motorcycles yang menjalinkan kerjasama di antara Goh Brothers Group dan Kheoh Hock Seng.\nMajlis pelancaran yang berlangsung hari ini turut menyaksikan pemilik Harley Davidson seluruh negara hadir dengan jentera masing-masing bagi memeriahkan lagi majlis pelancaran.\n\nPengarah Urusan Harley-Davidson Asia Emerging Market, Johan Kleinstuber berpendapat kerjasama dijalinkan bersama GB Motorcycles mampu membangunkan jaringan pengedaran yang kukuh di seluruh negara.\nPengedar rasmi kami amat penting kerana mereka adalah teras dalam menawarkan keseluruhan pengalaman Harley-Davidson premium secara sepenuhnya buat para pengguna.\nKami teruja dengan kerjasama terjalin dengan GB Motorcycles. Kami akan memastikan jalinan ini bertambah erat bagi membolehkan lebih ramai penunggang untuk menikmati jenama Harley-Davidson dan paling penting melahirkan generasi penunggang baru, katanya.\n\nHarley Davidson Pulau Pinang turut menawarkan pelbagai aksesori tambahan kepada setiap pengunjung yang hadir antaranya, pakaian, aksesori, peralataan penunggang, dan alat ganti pengubahsuaian Harley-Davidson.\n\nMajlis pelancaran tersebut turut menyaksikan penyerahan unit pertama di Malaysia bagi model MY19 Tri Glide Ultra kepada seorang pelanggan di Pulau Pinang yang bernilai RM291,000.\n\nAdvertisements",
        "BERITA ANTARABANGSA\nMoto Guzzi\nV85 TT \n\nHarga Moto Guzzi V85 TT 2019 Bagi Pasaran Amerika Syarikat Didedahkan \n\n\nPosted on November 30, 2018 by Zarul Faiz \n\n\n\n\nHarga bagi model Moto Guzzi V85 TT 2019 bagi pasaran Amerika Syarikat telah pun didedahkan.\nMotosikal V85 TT ini dilengkapi dengan pelbagai ciri bagi menyaingi model yang lain dalam kategorinya.\nIanya ditetapkan pada harga yang amat menggiurkan berbanding dengan para pesaingnya.\n\n\nModel Moto Guzzi V85 TT 2019 adalah tawaran pengeluar dari Itali berkenaan dalam pasaran motosikal kembara yang senantiasa berkembang. Ia telah mula diwar-warkan pada awal tahun ini dan akhirnya dilancarkan secara rasmi sewaktu acara INTERMOT tahun ini. Sejak itu, motosikal ini telah dinanti-nantikan oleh ramai penggemar motosikal.\n\nTiada banyak maklumat yang telah diberikan sejak pelancarannya itu. Namun, kami baharu sahaja mengetahui bahawa Moto Guzzi telah mendedahkan harga motosikal V85 TT ini bagi pasaran Amerika Syarikat.\n\nDitetapkan pada harga yang amat menggiurkan, ia bermula pada harga $11,990 (RM50,202.13) MSRP (Harga Runcit Saranan Pengeluar) bagi model dengan kemasan warna kelabu. Bagi model V85 TT Adventure pula, yang datang lengkap dengan kemasan warna merah/kuning/putih beserta dengan pannier, harga jualannya adalah $12,990 (RM54,389.13).\n\nIni adalah harga yang telah ditetapkan bagi pasaran Amerika Syarikat. Kedua-dua buah model ini akan disediakan bagi pasaran Amerika Syarikat bermula dari bulan Mei 2019. Kami akan dapatkan pengesahannya sewaktu ianya membuat kemunculannya itu nanti.\nMotosikal Moto Guzzi V85 TT ini dilengkapi dengan pelbagai perincian. Enjin V-Twin 90, 850cc baharunya itu mampu menghasilkan sehingga 80hp dan 80Nm tork.\n\nSelain itu, ianya didatangkan dengan skrin TFT, lampu LED, Cornering ABS, kawalan cengkaman, dan tiga mod penunggangan. Suspensinya boleh dilaras sepenuhnya dengan ruang gerakan sebanyak 170mm di bahagian hadapan. Moto Guzzi mendakwa bahawa tangki bahanapi 21 liternya itu membolehkannya merantau sehingga 402 kilometer. Berat motosikal ini adalah seberat 208kg, bersih.\n\nNampaknya, persaingan dalam pasaran motosikal kembara kelas pertengahan sudah semakin hangat!\nMoto Guzzi V85 TT Dilancarkan Secara Rasmi Di Intermot\n\nAdvertisements",
        "Caltex\nTechron Concentrate Plus \n\nBersihkan Sistem Bahanapi Anda Dengan Techron Concentrate Plus for Motorcycles \n\n\nPosted on January 27, 2019 by Zarul Faiz \n\n\n\n\nChevron Malaysia Limited (Caltex) telah melancarkan pembersih aditif sistem bahanapi Techron Concentrate Plus for Motorcycles.\nSemua sistem bahanapi kenderaan bermotor perlu dibersihkan dari masa ke semasa bagi mengelakkan terkumpulnya deposit yang boleh merosakkan.\nSebuah botol 75ml ini berharga RM9.90 sahaja dan boleh didapati di stesen minyak Caltex.\n\n\nAnda kini boleh membersihkan sistem bahanapi anda dengan berkesan menggunakan Techron Concentrate Plus for Motorcycles.\nKami telah menyatakannya berbilang kali sebelum ini, petrol akan meninggalkan sisa dalam masa panjang. Di mana petrol ini bersifat menghakis pada kulit kita atau bahan-bahan lain, tahap kemeruapannya akan berkurang dari masa ke semasa. Ia akan meninggalkan sisa yang kelihatan seperti varnis likat kekuningan dalam sistem bahanapi anda apabila ianya berlaku.\nKarburetor yang kotor dengan sisa deposit. Kekotoran ini juga boleh berlaku dalam sistem suntikan bahanapi\nAnda boleh melakukan eksperimen untuk melihatnya sendiri. Isi bekas yang jelas dengan sedikit petrol. Selepas beberapa hari, tuang petrol berkenaan dan anda akan dapat melihat sisa yang kekuningan yang melekat pada bekas berkenaan. Jadi, semua sistem bahanapi perlu dibersihkan dari masa ke semasa.\nIni adalah dua buah testimoni setelah menggunakan produk ini:\nPenulis\nMotosikal penulis telah mengalami masalah untuk dihidupkan hanya tiga bulan selepas menggantikan pam bahanapi. Satu hari, penulis telah menemui Techron Concentrate Plus for Motorcycles yang diperagakan di tingkap juruwang sebuah stesen minyak Caltex. Penulis pernah menggunakan Techron Concentrate beberapa tahun yang lalu namun kali ini ianya adalah untuk motosikal dan datang dalam pek yang lebih kecil.\nPenulis kemudiannya telah menuang isi botol tersebut ke dalam tangki bahanapi motosikal dan masalah sukar untuk dihidupkan telah hilang kurang daripada 100 kilometer kemudian. Masalah ini tidak timbul kembali dalam masa enam bulan yang lepas.\nPembaca majalah Motorcyclist\nPenulis masih ingat akan sebuah surat yang disiarkan dalam majalah Motorcyclist Magazine pada suatu ketika dahulu.\nPemilik motosikal berkenaan turut menghadapi masalah menghidupkan enjin motosikalnya di samping letupan backfire dan gegaran ketika menunggang. Mekaniknya mengesyorkannya untuk menukar keseluruhan bank karburetor dan lingkaran pencucuh. Tergamam dengan jumlah yang besar untuk menukarnya, dia memutuskan untuk mencuba Techron Concentrate. Produk berkenaan menyelesaikan masalah yang dihadapinya, dan kesannya telah menjimatkan sejumlah besar wangnya.\nSisa yang ada dalam mangkuk apungan karburetor\nMenurut Chevron (Caltex), Techron Concentrate Plus for Motorcycles membersihkan sistem bahanapi petrol menggunakan teknologi Precision Clean mereka. Aditif bahanapi ini berfungsi pada tahap molekular bagi melembutkan deposit (bahan likat yang berwarna kekuningan tadi) yang boleh didapati dalam sistem bahanapi motosikal. Sisa ini kemudiannya dilonggarkan dan terapung dalam bahanapi.\nIanya kemudiannya dibakar bersama dengan bahanapi atau ditolak keluar melalui ekzos.\nSatu botol 75ml Techron Concentrate Plus for Motorcycles dapat membantu untuk mengembalikan kuasa enjin yang hilang, memaksimakan penjimatan bahanapi, melindungi dari hakisan, mengurangkan emisi merbahaya, menghapuskan keadaan melahu yang kasar, mengawal sisa deposit, kesan daripada pembersihan keseluruhan sistem bahanapi.\nCara untuk menggunakan Techron Concentrate Plus for Motorcycles:\n\nKunjungi stesen minyak Caltex dan dapatkan sebotol dua Techron Concentrate Plus for Motorcycle (pastikan tangki bahanapi anda hampir kosong pada ketika ini).\nTuang keseluruhan isi sebotol ke dalam tangki yang kosong. NOTA: Sebotol 75ml bagi setiap 6 liter petrol.\nIsi tangki anda dengan bahanapi kegemaran anda sehingga penuh. Pembersihan bermula sebaik sahaja anda mula menunggang!\nUntuk mendapatkan hasil terbaik, guna produk ini setiap 3,000km.\n\nSebotol Techron Concentrate Plus for Motorcycles 75ml ini berharga RM9.90 sahaja. Produk ini dijual di ke semua stesen petrol Caltex.\nUntuk mendapatkan maklumat yang lebih lanjut mengenai aditif bahanapi premium ini, Caltex dan produk-produknya, sila layari www.caltex.com/my, atau laman Facebook Caltex Malaysia.\n\nAdvertisements",
        "BERITA ANTARABANGSA\nducati\nenjin Desmosedici Stradale\nenjin V4\nMoto Malaya \n\nPrototaip Ducati Streetfighter V4 Akhirnya Didedahkan \n\n\nPosted on June 13, 2019 by Amirul Azreen \n\n\n\nSejak Ducati melancarkan Panigale V4, ramai yang menjangkakan pengeluar motosikal Itali itu akan memperkenalkan Streetfighter V4.\nJangkaan tersebut akhirnya direalisasikan apabila jentera tersebut dilihat melalui beberapa sesi ujian sekitar Eropah beberapa kali.\nBagaimanapun, persoalan akhirnya terjawab apabila Ducati hari ini berkongsi beberapa gambar prototaip jentera terbabit.\nRekaan tirus di bahagian depan dan tangki yang tajam menyempurnakan lagi pengayaan sebuah motosikal naked meskipun dilitupi corak camo!\n\nBerminat untuk melihat jentera luar biasa ini dengan lebih dekat? Ducati Streetfighter V4 akan beraksi di Pikes Peak International Hill Climb di Amerika Syarikat sambil ditunggangi bekas juara Pikes Peak, Carlin Dunne.\nDucati melihat perlumbaan Race to the Clouds itu merupakan medan terbaik bagi menguji kemampuan jentera tersebut yang direka untuk kegunaan di jalan raya berbanding litar lumba.\nDucati Streetfighter V4 menggunakan enjin 1100cc daripada Panigale V4 namun dibezakan dengan ketiadaan fairing. Handlebar yang terdapat di Streetfighter juga adalah lebih lebar dan tinggi.\n\nMeskipun dilitupi dengan corak pixelated yang direka oleh Centro Stile Ducati namun rupa bentuk keseluruhan Streetfighter V4 masih dapat dilihat dengan jelas.\nSementara itu, Ketua Pegawai Eksekutif Ducati, Claudio Domenicali berkata Ducati Streetfighter V4 bakal menjadi antara bintang utama bagi Ducati World Premiere 2020.\nDucati Streetfighter V4 akan ditayangkan di EICMA 2019 hujung tahun ini dan dijangka akan berada di pasaran pada Mac 2020.\n(SUMBER: Auto NDTV)\nAdvertisements",
        "BERITA TEMPATAN\nMoto Malaya \n\nJualan Kereta Akan Meningkat Menjelang Hari Raya  MAA \n\n\nPosted on May 18, 2019 by Amirul Azreen \n\n\nSumber: mybuletinmalaysia\nPersatuan Automotif Malaysia (MAA) menjangkakan peningkatan penjualan kereta bulan ini berbanding April menjelang musim perayaan Hari Raya.\nDalam satu kenyataan dikeluarkan semalam, MAA berkata penjualan kereta bagi April adalah sekitar 8.8 peratus atau 4,812 unit  lebih rendah berbanding Mac ekoran pembeli menanti tawaran Hari Raya.\nPembeli mengambil pendekatan tunggu dan lihat dengan rata-rata menanti promosi Hari Raya, jelas MAA.\nBagaimanapun, penjualan bulan April naik 6.2 peratus kepada 49,964 unit berbanding 47, 047 unit yang dijual pada tahun sebelumnya.\nDari sudut pengeluaran, data MAA menunjukkan bahawa kenderaan yang dihasilkan pada bulan April 2019 meningkat 24 peratus kepada 52,806 unit  dengan 48,877 adalah kenderaan penumpang dan baki 3,209 adalah kenderaan komersil.\nDi samping itu, wajar untuk diketahui bahawa potongan kadar polisi semalaman (OPR) oleh Bank Negara dijangka akan meningkatkan lagi kuasa pembeli sekaligus menaikkan lagi sektor automotif.\nMenariknya, penjualan model SUV oleh jenama kereta nasional bagi suku pertama 2019 memainkan peranan besar dalam mencatat 6 peratus peningkatan bagi sektor automotif.\n(SUMBER: The Star)\nAdvertisements",
        "BERITA ANTARABANGSA\nDiavel\nDiavel 1260\nducati \n\nDucati Diavel 1260 2019 Mula Dikilangkan \n\n\nPosted on January 22, 2019 by Zarul Faiz \n\n\n\n\nDucati telah memulakan pengilangan bagi model Ducati Diavel 1260 2019.\nMotosikal Diavel 1260 ini menggunakan enjin DVT 1,262cc 159hp yang sama seperti model Multistrada 1260.\nIa juga dilengkapi dengan kawalan cengkaman sensitif sudut condong dan Cornering ABS.\n\nModel Ducati Diavel 1260 2019 yang pertama telah siap dipasang di kilang mereka di Bologna, Itali. Ia telah diraikan oleh keseluruhan warga kilang dan ucap selamat dan ucapan rasmi oleh Ketua Pegawai Eksekutif Ducati, Claudio Domenicali.\nMotosikal Diavel 1260 ini telah diperkenalkan pada tahun lalu, dan akan mula dihantar kepada para pemilik pertamanya menjelang bulan Februari ini.\nDucati Diavel 1260 2019 Diperkenalkan  Jentera Muscle Itali Sejati 159hp!\n\nIanya adalah generasi kedua model Diavel. Ducati mendakwa yang ianya kini lebih selesa untuk penunggang dan juga pembonceng, serta telah direka bentuk untuk jalan raya yang pelbagai. Tarikan utama bagi model ini adalah enjin V-Twin 90 DVT Testastretta 1,262cc, yang dikongsi dengan model Multistrada 1260. Ia menghasilkan 159hp pada 9,500rpm dan 129Nm tork pada 7,500rpm. Ciri DVT (Desmodromic Variable Timing/Pemasaan Boleh Ubah Desmodromik) membekalkan enjin dengan kuasa yang lancar dan boleh dijangka di seluruh jangkauan kitaran.\n\nSelain daripada DVT, Ducati juga telah melengkapkan motosikal ini dengan sebuah IMU (Inertial Measurement Unit/Unit Pengukuran Inersia). Komponen ini membolehkan model ini dilengkapi dengan kawalan cengkaman sensitif sudut condong dan ABS menyelekoh.\nMengikut tradisi Ducati, model Diavel 1260 2019 ini ditawarkan dalam varian standard dan juga S. Model Diavel 1260 S yang berspesifikasi lebih tinggi didatangkan dengan saspensi hlins dan Quick Shift Evo untuk penukaran ke gear yang lebih tinggi atau pun rendah.\nKedua-dua varian ini masih dilengkapi dengan tayar belakang lebar 240mm tanda pengenalan Diavel.\n\nAdvertisements",
        "BERITA TEMPATAN\nMoto Malaya \n\nKami Ke Litar Jerez Untuk Uji Bridgestone Battlax Hypersport S22 \n\n\nPosted on June 3, 2019 by Amirul Azreen \n\n\n\nAwal bulan April lalu, kami terbang sejauh 15,000km ke Jerez, Sepanyol bagi menguji tayar terbaru daripada pengeluar tayar terkenal Jepun, Bridgestone Battlax Hypersport S22.\n\nTayar S22 merupakan evolusi terbaru bagi siri sebelum ini Battlax Hypersport S21.\nBridgestone Motorcycle & Scooter Tyres Centre  Malaysia (RM Mart Sdn Bhd atau BridgestoneMoto) telah memberi kami peluang untuk menguji produk baharu mereka di litar legenda, Circuito de Jerez.\n\nSeramai 45 wartawan permotoran seluruh dunia diberikan peluang ini untuk menguji Bridgestone Battlax Hypersport S22 dengan mencuba beberapa jentera dua roda  supersport dan superbike.\nAntara jentera yang membuat kemunculan pertama di mata kami, Kawasaki Ninja ZX-6R 2019  juga motosikal pertama dunia yang didatangkan dengan tayar S22 sebagai standard.\n\nJentera lain yang sempat kami tunggang bagi menguji tayar baharu ini adalah BMW S 1000 RR 2019, Kawasaki Ninja ZX-10R SE dan Honda CBR1000RR Fireblade SP.\nApa yang baru mengenai Bridgestone Battlax Hypersport S22 ini?\n\nHypersport S21 telah menetapkan petanda aras yang sukar untuk digugat pengeluar tayar lain namun pada masa sama, ia memberi tugas berat kepada Brigestone untuk menghasilkan evolusi baharu yang lebih mantap.\nBagaimanapun, Bridgestone Battlax Hypersport S22 ternyata tiada tolok bandingnya apabila menghadirkan cengkaman lebih baik di permukaan kering dan basah! Sekaligus meningkatkan lagi pengalaman tunggangan.\n\nSegalanya mungkin dengan sebatian baharu yang terhasil daripada formula silika diperkaya digabung dengan land-sea ratio yang lebih baik. Formula ini memperbaiki pengaliran air, meningkatkan ketangkasan dan respon yang lebih cekap.\nDalam fahaman mudah, segala penambahbaikan baharu ini membenarkan penunggang untuk cecah lutut dengan lebih mudah kerana terdapat cengkaman yang mencukupi meskipun di atas permukaan yang basah.\n\nBridgestone sendiri memaklumkan anda kini boleh memecut 15 peratus lebih laju di bahagian selekoh dengan S22!\nApa kelebihan Bridgestone Battlax Hypersport S22?\n\nFormula silika diperkaya juga memainkan peranan penting bagi penghasilan S22  25 peratus kandungan lebih tinggi berbanding S21. Lebih tinggi kandungan silika, lebih baik cengkaman di atas permukaan yang basah.\n\nSementara itu, penggunaan multi-compound baharu dalam penghasilan tayar depan dan belakang juga merupakan penambahbaikan baharu yang amat penting.\nTiga kompaun berbeza dengan lima lapisan memastikan cengkaman tayar berada dalam keadaan optimum tanpa perlu mengira suhu permukaan jalan.\n\nSenario ini membenarkan penunggang untuk menikmati pengalaman tunggangan maksimum kerana S22 lebih cepat panas tanpa mengira keadaan suhu jalan.\nPenggunaan resin baharu juga bererti jangka hayat S22 kini lebih lama jadi anda tidak perlu gusar untuk menukar tayar dengan lebih kerap!\nBridgestone Battlax Hypersport S22 dihasilkan khas untuk kaki ride?\n\nJika anda sering menggunakan jentera supersport atau superbike untuk ke tempat kerja dan melayan corner di Bukit Tinggi pada hujung minggu sehinggalah beraksi di track day, tayar Bridgestone Battlax Hypersport S22 sememangnya pasangan sesuai untuk anda.\nIni kerana kemampuan untuk memberi cengkaman terbaik dalam keadaan permukaan yang basah atau kering. Hakikat ini cukup penting di Malaysia yang sentiasa berdepan kedua-dua keadaan ini setiap hari sepanjang tahun.\nApa pendapat kami mengenai tayar baharu ini?\n\nBridgestone Battlax Hypersport S22 bukan sahaja berjaya mengekalkan kredibiliti S21 malah lebih dari itu.\nKenyataan Bridgestone bahawa S22 mampu menawarkan cengkaman lebih baik tanpa mengira keadaan suhu permukaan jalan telah memadam segala tanggapan skeptikal  sesi ujian di Jerez jadi bukti kemampuan S22.\n\nSiapa sangka Bridgestone mampu menambahbaik ciri-ciri yang ada pada S21? Tayar yang mendapat reviu kelas pertama daripada setiap media permotoran di dunia?\nBridgestone Battlax Hypersport S22 kini boleh didapati di Malaysia dengan harga bermula dari RM570 hingga RM960.\nAdvertisements",
        "BERITA ANTARABANGSA\nMoto Malaya \n\nBMW Motorrad Days 2019: BMW Perkenalkan Model Konsep X7 Pickup \n\n\nPosted on July 7, 2019 by Amirul Azreen \n\n\n\nOktober tahun lalu, media automotif pernah berkongsikan beberapa gambar render yang memaparkan sebuah jentera pikap keluaran BMW.\nBagaimanapun, model itu kini direalisasikan apabila pengeluar kereta mewah Jerman itu memperkenalkan model konsep, BMW X7 Pickup.\n\nModel ini diperkenalkan pada BMW Motorrad Days (yang berlangsung kelmarin) sebagai projek yang pertama dan terakhir oleh pelatih vokasional BMW dengan kerjasama bahagian Concept Vehicle Construction and Model Technology di kilang BMW, Munich, Jerman.\nJentera ini menyaksikan BMW mengubah model SUV X7 kepada sebuah trak pikap dengan lima tempat duduk dengan ruang belakang berukuran 1.4 meter panjang  mampu dipanjangkan sehingga 2 meter jika lid belakang di buka.\n\nBMW turut mendakwa mereka menggunakan bahan CFRP (gentian karbon diperkuat) yang lebih lasak dan ringan di bahagian bumbung, pintu belakang dan ruang kargo sekaligus mengurangkan berat sehingga 200 kilogram berbanding model SUV.\nEkoran BMW X7 Pickup dipertontonkan kepada orang ramai ketika pameran motosikal BMW, mereka turut memuat naik BMW F850 GS di bahagian belakang bagi membuktikan kesinambungan di antara BMW dan BMW Motorrad.\n\nDifahamkan, BMW memakan masa sehingga 10 bulan untuk menghasilkan model ini. Pelatih telah mengambil model pandu uji SUV X7 dan diberikan kebebasan dalam proses pembinaan di samping mendapat bantuan pakar.\nMalangnya, BMW menegaskan model ini tidak akan dihasilkan untuk pasaran dunia.\nAdvertisements",
        "BERITA TEMPATAN\njpj\nMoto Malaya \n\nJPJ Keluarkan Amaran Terhadap Bengkel Motosikal Yang Melakukan Pengubahsuaian Haram \n\n\nPosted on November 28, 2018 by Zarul Faiz \n\n\n\n\nJabatan Pengangkutan Jalan (JPJ) Perlis telah mengeluarkan amaran buat bengkel motosikal dan para pemilik, melarang sebarang pengubahsuaian haram.\nJabatan tersebut telah menahan 15 buah motosikal Yamaha Y15ZR yang telah diubahsuai dalam satu operasi.\nAntara pengubahsuaian yang telah dilakukan adalah bagi meningkatkan kelajuan puncak, serta ekzos yang terlalu bingit.\n\n\nJabatan Pengangkutan Jalan (JPJ) telah mengeluarkan amaran kepada bengkel motosikal, melarang sebarang pengubahsuaian haram.\nShahrul Azhar Mat Dali, Pengarah JPJ Perlis telah memberi amaran setelah menahan beberapa buah motosikal yang diubahsuai. 15 buah motosikal Yamaha Y15ZR yang telah diubahsuai telah ditahan dalam satu operasi pada malam 26 November 2018. Jabatan tersebut menyedari bahawa ada beberapa buah bengkel yang menjalankan pengubahsuaian haram dalam negeri berkenaan.\nPelanggan yang mahukan pengubahsuaian dan bengkel yang bersetuju menjalankannya, kedua-duanya sama-sama bersalah, tambah Encik Shahrul.\nSekiranya kami menahan mana-mana individu yang telah mengubahsuai motosikal mereka, pemilik mereka akan disiasat di bawah Seksyen 114 Akta Pengangkutan Jalan 1987. Jika didapati bersalah, motosikal akan dirampas, dan pemilik akan didakwa di bawah Seksyen 64(1), di bawah akta yang sama.\nPengarah turut menambah bahawa JPJ telah mengenal pasti tiga lokasi aktif utama yang menjalankan pengubahsuaian ini. Tempat-tempat tersebut adalah di Beseri, Serian, dan Arau. Kesalahan utama yang dilakukan adalah pengubahsuaian motosikal untuk mendapatakan kelajuan yang lebih tinggi dan penggunaan ekzos yang terlalu bingit.\nOperasi ini adalah sebahagian daripada program JPJ bagi mendidik penunggang motosikal untuk mematuhi peraturan jalan raya. Ini merupakan usaha mereka bagi mengurangkan jumlah kemalangan jiwa yang tinggi di kalangan penunggang motosikal dalam negara.\nEncik Shahrul juga turut menasihatkan para pengguna jalan raya untuk melaporkan sebarang kesalahan jalan raya kepada JPJ. JPJ Perlis boleh dihubungi di talian 04-9763995, atau melalui alamat emel [emailprotected].\nSumber dari Bernama\nAdvertisements",
        "5 Series\nBERITA TEMPATAN\nBMW\nMoto Malaya \n\nMiliki BMW 530e M Sport dan 520i Luxury Dari RM4,558 sebulan! \n\n\nPosted on April 26, 2019 by Amirul Azreen \n\n\n\nBMW Malaysia memperkenalkan dua vairan baharu dalam arena kenderaan premium dengan model 530e M Sport dan 520i Luxury.\nPelancaran kedua-dua model ini secara langsung memperluaskan portfolio BMW sebagai jenama kenderaan premium paling berjaya.\n\nHarald Hoelzl, Pengarah Urusan BMW Group Malaysia berkata, BMW 5 Series memiliki kisah kejayaan yang dilakar sejak berdekad yang lalu.\nIa merupakan sedan bisnes yang paling cemerlang di dunia  lincah, elegan dan berorientasikan masa hadapan.\nVarian baharu bagi BMW 5 Series ini sekali lagi akan menetapkan tanda aras baharu dari segi estetika keatletikan dan inovasi teknologi serta terus memacu kejayaan kami ke hadapan untuk tahun yang akan datang,katanya.\nSetakat ini lebih daripada 600,000 unit telah pun diserahkan kepada pemilik baharu bagi suku pertama 2019 di peringkat global. Kejayaan itu turut dicatat di Malaysia apabila lebih daripada 3,100 unit BMW, MINI dan BMW Motorrad telah pun diserahkan.\n\nBMW 530e M Sport yang baharu membawakan ciri atletik manakala BMW 520i Luxury yang baharu menampilkan ekspresi mewah dan progresif, menawarkan keselesaan dan teknologi tercanggih.\n\nBMW 530e M Sport dijana dengan enjin 2 liter 4 silinder BMW TwinPower Turbo dengan bantuan sistem motor elektrik BMW eDrive sekaligus membolehkan model ini mencapai kelajuan 0-100 km/j dalam masa 6.2 saat dengan kelajuan maksima mencecah 235 km/j.\n\nSementara itu, BMW 520i Luxury didatangkan dengan enjin 2.0L 4 silinderTurbo TwinPower. Dilengkapi dengan transmisi Steptronic 8 kelajuan, model ini mencapai kelajuan 0-100 km/j dalam masa 7.8 saat dengan kelajuan maksima 235 km/j.\n\nBMW Malaysia turut menawarkan Easy Drive di mana pelanggan yang berminat boleh memiliki model 530e M Sport bermula daripada RM 4,558 sebulan manakala BMW 520i Luxury daripada RM4,428 sebulan  berdasarkan anggaran pinjaman 80 peratus bagi tempoh empat tahun.\nBerikut antara tawaran lain yang boleh didapati di BMW Malaysia:\n\nWaranti Perbatuan Tanpa Had Bertempoh 5 Tahun oleh BMW serta Program Servis Berjadual Percuma\nProgram Waranti Tayar Bertempoh 2 Tahun/24 Bulan oleh BMW untuk penawaran servis Run Flat Tyre\nBantuan Tepi Jalan dan Hotline Kemalangan oleh BMW\nAplikasi Mudah Alih BMW Group Loyalty+  BMW White Card\nServis Dalam Talian oleh BMW\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "ducati\nPanigale V4 R 2019\nWSBK \n\nDucati Panigale V4 R 2019 Membuat Kemunculan Sulung di Perlumbaan British Superbikes \n\n\nPosted on October 16, 2018 by Zarul Faiz \n\n\n\n\nJentera Ducati Panigale V4 R 2019 telah membuat kemunculan sulungnya pada hujung minggu yang lalu sewaktu pusingan British Superbikes (BSB) di Litar Brands Hatch.\nPusingan demonstrasi telah dilakukan oleh penunggang uji bagi pasukan MotoGP Ducati, Michelle Pirro.\nMotosikal Ducati Panigale V4 R 1000cc ini akan membuat kemunculan sulung perlumbaannya pada tahun hadapan dalam siri perlumbaan WorldSBK dan BSB.\n\n\nSumber imej: MCN\nPusingan British Superbikes (BSB) yang telah berlangsung baru-baru ini di Litar Brands Hatch di Kent, England, telah menyaksikan beberapa buah kejutan, antaranya adalah penentuan pemenang kejohanan, serta berlangsungnya pusingan perarakan buat sebuah jentera perlumbaan serba baharu. Kemunculan jentera baharu inilah yang telah menarik perhatian kami, di mana Ducati memutuskan untuk memperkenalkan jentera Ducati Panigale V4 R 2019 beserta tatarajah 1,000cc V4 mereka bagi tujuan perlumbaan.\n\nJentera perlumbaan 1,000cc ini telah diatur cara untuk siri perlumbaan WorldSBK dan bagi memperkenalkannya untuk tontonan umum buat kali pertama, beberapa buah pusingan demonstrasi telah dilakukan pada hujung minggu yang lalu oleh penunggang uji bagi pasukan MotoGP Ducati, Michelle Pirro. Penunggang berusia 32 tahun dari Itali itu adalah salah seorang individu utama yang bertanggungjawab dalam pembangunan jentera Panigale V4 R bagi kemunculan perlumbaan WorldSBK motosikal tersebut untuk musim 2019.\n\nBerdasarkan video yang telah muncul di atas talian, kami dapati terdapat beberapa buah perbezaan yang utama pada jentera Panigale V4 R ini berbanding dengan jentera kegunaan jalan rayanya. Namun begitu, enjinnya masih menggunakan tatarajah V4 yang agak sama, dengan injap desmodromik Ducati, aci engkol berlawanan arah yang diilhamkan dari siri perlumbaan MotoGP dan juga secara keseluruhannya, walaupun dengan kapasitinya yang lebih kecil (selaras dengan peraturan yang ditetapkan oleh WorldSBK dan BSB).\n\nDengan pakej yang lebih kecil yang menghasilkan kuasa dan rpm yang lebih tinggi, enjinnya disyaki akan berada di jangkauan suhu yang lebih tinggi, yang mana menjelaskan keperluan saluran udara tambahan pada reraup bagi membantu menyejukkan enjin secara lebih berkesan. Satu lagi perkara yang menarik mengenai motosikal ini adalah atur cara klac keringnya, yang mana bukan sahaja memberikan kelebihan dalam perlumbaan tetapi juga menghasilkan salah sebuah runut bunyi yang paling meruntun jiwa dalam industri motosikal.\n\nPerubahan dalaman yang lain yang dapat dilihat dari rakaman tersebut termasuklah tangki bahanapi yang terletak di bawah pelana (bagi pembahagian berat dan pusat jisim yang lebih baik), lohong udara dan atur cara masukan udara yang lebih besar, kelengkapan ekzos yng dikemaskini, beserta pelbagai lagi yang mana kami tidak dapat sahkan buat masa ini.\n\nApa yang boleh kami sahkan ialah jentera Ducati Panigale V4 R 2019 ini akan membuat kemunculan sulung perlumbaannya pada musim hadapan, di mana empat buah jentera akan dikendalikan oleh duah buah pasukan dan empat orang penunggang, terdiri daripada Chaz Davies dan Alvaro Bautista di siri perlumbaan WorldSBK, dan Scott Redding dan Josh Brookes di siri perlumbaan BSB.\nSumber imej: Maniac Riders\nMenangi Tiket MotoGP Sepang 2018 Dari Ducati Malaysia!\n\nAdvertisements",
        "BERITA TEMPATAN\nKereta\nPerodua \n\nPerodua Aruz sedia untuk tempahan! Dari RM72,200 \n\n\nPosted on January 3, 2019 by Sep Irran \n\n\n\nSeperti yang telah dinanti-nantikan selama ini, kenderaan Sport Utiliti atau SUV terbaru dari Perodua telah pun tiba dan namanya ialah Perodua Aruz! Model SUV dengan tujuh tempat duduk ini kini dibuka untuk tempahan dengan harga anggaran antara RM72,200 hingga RM77,200 (harga atas jalan tanpa insurans).\n\nMenurut Presiden dan Ketua Pegawai Eksekutif Perodua, DatoZainal Abidin Ahmad, Perodua Aruz adalah model transformasi keempat kami yang menetapkan piawaian baharu dari sudut kualiti, ruang, kecekapan bahan api dan keselamatan  yangmana ianya telah diperakui denganpenarafan keselamatan 5-bintang oleh ASEAN NCAP. Dengan pelbagai aspek yang dipertingkatkan, Perodua Aruz adalah antara SUV yang menawarkan nilai terbaik di Malaysia.\n\nPihak Perodua telah bersedia untuk menerima tempahan sebanyak 2,500 unit setiap bulan atau 31,200 unit bagi tahun 2019. Bagi mereka yang berminat, terdapat dua varian menarik iaitu 1.5X dan 1.5 Advance dimana kedua-dua model menggunakan enjin 1.5 liter empat silinder Dual VVT-i bersama transmisi automatik 4-kelajuan kawalan elektronik (E-AT).\nPerodua Aruz juga telah dilengkapi dengan Sistem Melahu Eko (Eco Idle) untuk memberi kecekapan bahan api sehingga 15.6 km/l dimana ia telah diiktiraf oleh kerajaan sebagai Kenderaan Cekap Tenaga (EEV).\n\nTerdapat lima tawaran warna berbeza iaitu Ivory White, Glittering Silver, Electric Blue, Granite Grey dan warna baharu, Amazon Green. Setiap model Perodua Aruz dilengkapi dengan waranti selama lima tahun atau 150,000km.\nCiri yang paling menarik bagi model SUV terkini dari Perodua adalah sistem bantuan pemanduan selamat atau ASA (sistem bantuan pemanduan yang membantu mengurangkan risiko pelanggaran) yang telah dipertingkatkan lagi iaitu ASA 2.0. Ciri baharu ini merangkumi aspek-aspek seperti:\n\nPengesan pejalan kaki sehingga 50 km/j\nAmaran Pra-Pelanggaran sehingga 100km/j\nSistem Brek Pra-Pelanggaran sehingga 80km/j\nKawalan Kesilapan Menekan Pedal(Pedal Misoperation Control)\n\n\nCiri-ciri menarik lain yang telah memberi penarafan keselamatan 5-bintang ASEAN NCAP adalah Kawalan Kestabilan Kenderaan (VSC), Bantuan Mula-Daki (HSA), ISOFIX dan enam beg udara. Spesifikasi menarik lain termasuk:\n\nAkses Pintar dengan Butang Mula/Henti Enjin\nRadio skrin sesentuh dengan paparan kamera undur\nPenghawa dingin digital dengan dua tetapan memori\nCorong penyaman udara untuk penumpang belakang\nRim aloi dwi-tona 17-inci\nAlat pembaca kad tol terbina dalam\nLampu depan LED dengan fungsi Follow-Me-Home (Advance sahaja)\nLampu kabus (Advance sahaja)\nRel bumbung (Advance sahaja)\n\n\nPerodua Aruz amat sesuai untuk keluarga dan mereka yang mempunyai gaya hidup yang aktif dan beraspirasi. Posisi tempat duduk yang tinggi memberikan penglihatan yang baik ketika memandu, manakala ruang yang luas dan susunan tempat duduk yang fleksibel menjadikan model iniserba boleh dan boleh disesuaikan dengan apa-apa aktiviti yang anda ingin lakukan, tambah Dato Zainal.\nUntuk maklumat lanjut, kunjungi mana-mana cawangan jualan Perodua di seluruh negara atau layari www.perodua.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nF1\nMoto Malaya \n\nGP Australia: Bottas Lakar Kejutan, Hamilton Bergelut \n\n\nPosted on March 18, 2019 by Amirul Azreen \n\n\n\nValtteri Bottas berjaya mengatasi rakan sepasukan Mercedes dan pertahan juara, Lewis Hamilton dalam aksi pembukaan tirai Formula 1 di GP Australia.\nHamilton memulakan perlumbaan di petak pertama buat kali keenam berturut-turut di Melborne namun dipintas seawal selekoh pertama dan tidak mampu mengekori rapat Bottas yang kali terakhir muncul pemenang di GP Abu Dhabi 2017.\nMax Verstappen berjaya memintas Sebastian Vettel di pusingan 31 dan seterusnya cuba memberi tekanan terhadap Hamilton sebelum terpaksa berpuas hati di kedudukan ketiga.\n\nKedua-dua pelumba Mercedes mengakui tidak menyangka akan mengetuai kedudukan pertama dan kedua di sepanjang perlumbaan apatah lagi dengan Bottas muncul pemenang.\nWakil Finland itu bijak menggunakan peluang terbuka dihadapannya sebelum menjarakkan diri daripada Hamilton dan Vettel sebaik penukaran tayar dilakukan.\nKetika Hamilton bergelut dengan tayar, Bottas  yang turut menerima mata bonus selepas mencatat masa terpantas  semakin menjarakkan diri dengan rakan sepasukannya itu.\nTatkala Hamilton sibuk menangani tekanan daripada Verstappen. Bottas melepasi garisan penamat sekaligus muncul pemenang.\nAdvertisements",
        "AMD\nAMD INTERMOT\nIntermot \n\nOmar Jumiran Harumkan Nama Malaysia Di Kejohanan AMD World Championship of Custom Bike Building \n\n\nPosted on October 10, 2018 by Zarul Faiz \n\n\n\nOmar Jumiran, pembina motosikal buatan khas dari Eastern Bobber, telah memenangi tempat kedua di kejohanan AMD World Championship of Custom Bike Building.\nMotosikal buatan khas ciptaan Omar, Bone-X, berjaya mengalahkan pelbagai motosikal buatan khas yang lain.\nPerjalanan dan penyertaan Oma di AMD Intermot telah ditaja oleh Motonation.\n\nOmar Jumiran, pembina motosikal buatan khas dari Eastern Bobber, telah dinobatkan sebagai Naib Juara di kejohanan AMD World Championship of Custom Bike Building yang berprestij di acara pertunjukan motosikal Intermot di Cologne, Jerman.\nMotosikal buatan khas ciptaan Omar, Bone-X, adalah pemenang di pertandingan Motonation Custom Ride Championship 2017 di Cyberjaya, Malaysia. Penghakiman telah dilakukan oleh Showmaster AMD, Neil Blaber. Bone-X berjaya mengalahkan motosikal pesaing yang lain dan melayakkan Omar untuk bertanding di peringkat akhir AMD di Jerman.\nArca Dua Roda Bone-X Karya Eastern Bobber\n\nMotonation telah menaja perjalanan Bone-X dan Omar ke acara Intemot tersebut.\nBone-X dengan mudah telah berjaya mengharungi pusingan permulaan dan memasuki finalis 10 teratas. Penghakiman telah dilakukan oleh sesama para pembina sendiri beserta dengan beberapa orang VIP yang dipilih secara teliti. Mata diberikan berdasarkan kreativiti, pelaksanaan, kekemasan, dan juga beberapa buah kriteria yang lain.\n\nMotosikal ciptaan Omar telah mendapat tempat kedua setelah matanya dikira. Pemenangnya adalah Insomnia, binaan pembina motosikal buatan khas dari Russia, Dmitry Golubchikov.\nKe manakah hala tuju arena pembuatan khas negara?\nMalaysia mempunyai ramai bakat pengkhususan motosikal, namun, mereka hanya bergerak secara bawah tanah sejak berdekad lamanya akibat kurangnya penghargaan, bukan dari para peminat, tetapi oleh agensi kerajaan yang tertentu. Ramai antara para pembuat motosikal khas ini tidak memperoleh sebarang keuntungan dari usaha mereka, namun atas semangat yang membara untuk mencipta hasil karya seni atas roda yang menakjubkan, mereka meneruskan usaha dalam bidang pengkhususan ini.\nAcara seperti Art of Speed dan Motonation (dalam bentuk yang lebih kecil memandangkan ianya masih baharu) telah menyorot perhatian terhadap para pembina ini dan juga ciptaan mereka tetapi masih banyak yang perlu dilakukan, kerana lebih banyak publisiti yang diperlukan. Dan publisiti memerlukan wang.\nKejayaan Omar Jumiran di pentas antarabangsa sudah pasti akan mendorong pihak berkuasa dan juga pihak swasta untuk memberikan lebih banyak perhatian kepada kancah motosikal buatan khas Malaysia baik untuk acara tempatan mahu pun antarabangsa.\n\nAdvertisements",
        "BERITA TEMPATAN\nKereta\nVolkswagen \n\nVolkswagen Fest 2018 kembali dari 12  14 Oktober 2018! \n\n\nPosted on October 12, 2018 by Sep Irran \n\n\n\nSempena pesta Volkswagen Festival 2018 yang akan berlangsung hujung minggu ini dari 12 hingga 14 Oktober 2018, Volkswagen Passenger Cars Malaysia (VPCM) telah melancarkan satu siri edisi terhad JOIN khusus kepada mereka yang inginkan sesuatu yang lebih gah dan menyerlah.\n\nRangkaian JOIN ialah pakej aksesori yang ditawarkan ke atas model-model utama Volkswagen di Malaysia. Aksesori JOIN merangkumi plat sisi, spoiler belakang, kemasan ruang belakang, VW Tint dan pelbagai penambahan eksklusif bernilai sehingga RM12,000 bergantung kepada model.\n\nMenurut Erik Winter, Pengarah Urusan VPCM, Walaupun model-model utama kami sudahpun popular, kami percaya pelanggan tetap mahukan sentuhan yang eksklusif ke atas kereta mereka. Pengenalan rangkaian JOIN dan model-model edisi khas lain merupakan sesuatu yang sering kami laksanakan dalam usaha memberi pilihan serta nilai tambah kepada para pelanggan.\n\nSempena pengenalan rangkaian JOIN, Volkswagen dan Lazada telahpun bekerjasama untuk menyediakan satu tawaran istimewa kepada rakyat Malaysia. Sebanyak 25 unit model JOIN akan dijual secara eksklusif di laman web Lazada bermula 12 hingga 18 Oktober 2018. Pelanggan hanya perlu membayar harga kereta untuk menerima pakej aksesori JOIN secara PERCUMA!\n\nUntuk membuat tempahan, pelanggan perlu membuat bayaran sebanyak RM799 (untuk model Polo JOIN dan Vento JOIN) atau RM1,699 bagi model Passat Comfortline JOIN dan Tiguan JOIN menerusi Lazada Wallet, kad kredit atau perbankan dalam talian. Kemudian, mereka akan menerima panggilan daripada wakil Volkswagen untuk memilih pengedar yang diingini, seterusnya melengkapkan urusan pendaftaran dan penyerahan kenderaan tersebut.\n\nBerikut adalah harga-harga model khas dengan aksesori JOIN (harga runcit tidak termasuk promosi, Skim Perlindungan SST, insurans dan yuran pendaftaran):\n\nPolo JOIN  RM81,990\nVento Comfortline JOIN  RM91,690\nVento Highline JOIN  RM98,490\nTiguan Highline JOIN  RM175,990\nPassat Comfortlin JOIN  RM188,690\n\n\nSeperti yang dikatakan tadi, 25 unit yang dijual melalui Lazada akan menerima pakej aksesori JOIN secara percuma dan 10 unit telah pun dijual sewaktu pelancaran sebentar tadi di Setia City Convention Centre, Setia Alam. Bagi mereka yang berminat, anda boleh layari https://www.lazada.com.my/shop/volkswagen-passenger-cars-malaysia/ untuk maklumat lanjut.\n\nSemua model JOIN turut ditawarkan dengan Skim Perlindungan Harga (PPS) Volkswagen. Ia sah ke atas semua kenderaan Volkswagen yang didaftarkan sebelum 30 November 2018 dan sehingga stok masih ada. Semua model Volkswagen hadir dengan penyelenggaraan percuma selama tiga tahun, di samping jaminan kilang dan bantuan tepi jalan untuk 5 tempoh tahun.\n\nVPCM juga mengambil peluang sempena Volkwagen Fest 2018 untuk melancarkan aplikasi terbaharu mereka iaitu Volkswagen Cares. Aplikasi mudah alih itu hadir bersama satu senarai cirri berkaitan dengan jualan dan selepas jualan. Ia merangkumi tawaran servis, ganjaran kepada pemilik, video pendidikan, tip kemaskini acara dan bantuan tepi jalan 24 jam.\n\nMereka yang tidak memiliki kenderaan Volkswagen juga dijemput untuk memuat turun aplikasi mudah alih tersebut bagi mengakses tawaran, kandungan video Volkswagen serta menerima kemaskini tentang acara anjuran Volkswagen melalui notifikasi.\n\nBagi semua peminat-peminat Volkswagen, anda disyorkan untuk hadir ke Volkswagen Fest 2018 yang akan berlangsung hujung minggu ini (Jumaat & Sabtu, 10 pagi  12 malam; Ahad, 10 pagi  10 malam) dimana anda boleh menikmati banyak tawaran eksklusif ke atas model baharu dan yang telah didaftarkan. Terdapat banyak aktiviti menarik untuk seisi keluarga seperti trak makanan, persembahan buskers, tayangan filem dan juga konsert terbuka.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nKereta elektrik Volkswagen terpantas di Pikes Peak?\n\nAdvertisements",
        "Moto Malaya\nZontes \n\nZontes Akan Datang Ke Malaysia? \n\n\nPosted on January 14, 2019 by Zarul Faiz \n\n\n\n\nDengan kemasukan semasa motosikal keluaran China ke dalam pasaran Malaysia, adakah Zontes juga akan turut serta?\nZontes menghasilkan hampir ke semua bahagian motosikal di kilang mereka sendiri, kecuali bagi ABS dan sistem suntikan bahanapi.\nPengeluar ini berteraskan pada inovasi dan motosikal mereka menerapkan ciri-ciri yang berteknologi tinggi.\n\n\nDengan kemasukan motosikal buatan China ke pasaran Malaysia, kami tertanya-tanya jika pengeluar Zontes juga akan turut serta memasuki pasaran kita.\nLaman sesawang Zontes menyenaraikan enam buah model motosikal. Tiga daripadanya adalah 310cc dan baki tiga lagi adalah 250cc. Kedua-dua enjin tersebut menjadi platform bagi model yang berbeza.\nYang pertama sekali, bergelar 310T, sekilas pandang, kelihatan seperti sebuah BMW GS. Zontes memasarkannya sebagai sebuah motosikal adventure-tourer ringan. Dari apa telah kami kumpulkan, ia dilengkapi dengan sebuah penghadang angin boleh laras secara elektrik, skrin TFT, fork terbalik, dan crash bars.\n\n\nModel kedua yang disenaraikan adalah motosikal lumba naked 310R. Ia kelihatan seperti gabungan antara sebuah motosikal MV Agusta dan Kawasaki Z800. Ciri paling menyerlah sekali adalah hujung paip ekzos berganda slash-cut dengan ekornya yng tajam, yang diterapkan dengan lampu belakang LED. Ia juga dilengkapi dengan skrin TFT.\n\n\nModel ketiga adalah sebuah motosikal sport-tourer yang digelar 310X. Selain daripada komponen yang sama yang boleh didapati pada 310R, ia juga telah dilengkapi dengan penghadang angin boleh laras secara elektrik.\n\n\nSaksikanlah video di bawah ini.\n\nKe semua model 310 ini menggunakan skrin TFT, lampu LED, ABS Bosch, dan sistem suntikan bahanapi Delphi. Sistem saspensi pada ketiga-tiga motosikal ini adalah sama: fork terbalik dengan penyerap hentakan belakang tunggal.\nZontes kini telah dipasarkan di China, United Kingdom, Afrika Selatan, Pakistan, dan bermacam-macam negara yang lain.\nZontes telah lahir daripada hasil usaha sama luar negara dan Guangdong Tayo Motorcycle Technology Co., Ltd., dan ditubuhkan pada tahun 2003. Syarikat ini pada masa kini memiliki 1,600 orang kaki tangan, dengan 60% daripada mereka memiliki ijazah kolej dan selanjutnya.\nFalsafah Guangdong Tayo berteraskan pada inovasi. Dan oleh kerana itu, mereka memegang 256 buah paten gaya, 121 buah paten untuk model utiliti, dan 36 buah paten untuk ciptaan. Syarikat ini juga telah menerima Anugerah Inovasi Teknologi sebanyak tiga kali.\nSelain daripada brek dan ABS, serta komponen suntikan bahanapi, syarikat ini menghasilkan hampir keseluruhan bahagian motosikal mereka di kilang mereka sendiri, termasuklah enjinnya. Ini kerana syarikat ini menggunakan robot dalam proses pengilangan mereka.\nRobot-robot berkenaan digunakan untuk:\nTempaan berketekanan tinggi aloi aluminium.\nPembentukan suntikan penggantian acuan magnetik.\nKimpalan kerangka penetap empat paksi.\nKimpalan peredam penetap empat paksi.\nKimpalan gulungan tanpa surihan bagi tangki gasolin.\nSaduran permukaan aloi aluminium.\nPengecatan robot tertutup penuh.\nKusyen pelana dalaman berbusa unibody.\nGudang steroeskopik dengan integrasi sistem ERP.\nSelain daripada robot berautonomi penuh, terdapat juga jabatan mesin separa automatik kendalian manusia berkejituan tinggi.\nJabatan ini bertanggungjawab untuk:\nPencanaian CNC empat paksi.\nPencanaian gear dan rawatan haba.\nPembentukan regangan CNC untuk tangki gasolin.\nTempaan berketekanan rendah aloi aluminium.\nKimpalan kerangka aloi aluminium.\nPemasangan enjin dan motosikal.\nPengilangan dan pemasangan komponen kereta elektrik.\nMotosikal buatan China,Chinese motorcycles,Guangdong Tayo,Zontes,Zontes 310R,Zontes 310T,Zontes 310X,Zontes Motorcycles\nAdvertisements",
        "BERITA ANTARABANGSA\nducati\nmotogp\nMotoGP 2019\nsuzuki \n\nSuzuki Terangkan Bantahan Mereka Terhadap Winglet Ducati \n\n\nPosted on March 14, 2019 by Zarul Faiz \n\n\nWinglet tayar belakang Ducati  Sumber imej: Australian Motorcycle News\n\nEmpat buah pengeluar telah mengeluarkan bantahan terhadap Ducati kerana menggunakan winglet tayar belakang sewaktu pusingan MotoGP Qatar.\nMereka berpendapat bahawa ianya menghasilkan downforce untuk roda belakang.\nDucati tetap bertegas bahawa yang ianya adalah untuk menyejukkan tayar.\n\n\nIsu bantahan empat buah pengeluar terhadap Ducati yang menggunakan winglet pada tayar belakang sewaktu pusingan MotoGP Qatar 2019 telah menimbulkan pelbagai pendapat yang berbeza di ruangan komen alam maya sewaktu ianya didedahkan.\nKebanyakan daripada mereka yang membuat komentar mempunyai pandangan bahawa keempat-empat pasukan tersebut  Honda, Suzuki, Aprilia, dan KTM  berhasad dengki kerana bantahan itu dibuat setelah Ducati memenangi perlumbaan tersebut. Ada yang berkata, Kalau Ducati tidak menang takdenya diorang nak komplen. Sebahagian yang lain pula berpendapat bahawa kemajuan teknologi tidak sepatutnya dikekang dalam kejohanan MotoGP, yang mana merupakan lambang kemuncak teknologi motosikal.\nBenarkan kami untuk jelaskan di sini; para pasukan tersebut telah menyuarakan pendapat mereka kepada FIM sebelum bermulanya perlumbaan, namun, mereka\nhanya dibenarkan untuk membuat bantahan SELEPAS perlumbaan.\nTetapi, apa yang kecoh sangat tentang winglet ini sebenarnya?\nKetua pasukan Suzuki Ecstar, Davide Brivio, menjelaskan, Tahun lalu, ke semua pengeluar telah membincangkan isu mengenai aerodinamik, dan kami telah mencapai kata sepakat untuk menetapkan peraturannya, bagi menghadkan penambahbaikan tidak terkawal dalam kos kajian dan pembangunan dalam kawasan tersebut.\nSewaktu perbincangan inilah FIM telah menetapkan peraturan untuk kelengkapan aerodinamik dan menghomologasikannya sebelum bermulanya musim tahun ini. Hanya satu perubahan yang dibenarkan bagi sepanjang musim. Tetapi, lebih utama lagi, jentera-jentera ini tidak boleh dipasang kelengkapan aerodinamik tambahan selain di kawasan yang telah ditetapkan bagi menghasilkan downforce.\nTetapi, menurut Davide, Ducati telah melanggar asas peraturan ini.\nDavide Brivio. Sumber imej: A.Giberti/Ciamillo\nBeberapa minggu yang lalu, Ducati telah mempersembahkan kepada Pengarah Teknikal, Danny Aldridge, sebuah peralatan tambahan bagi lengan ayun dan pelitup roda hadapan, menerangkan yang tujuannya adalah untuk menyejukkan tayar, terang Davide. Pengarah Teknikal membenarkan penambahan peralatan tambahan ini kerana dia menganggapnya sebagai alat penyejuk tayar, dan mengeluarkan garis panduan baharu berkenaannya.\nDua buah notis telah dihantar kepada para pengeluar pada 2 dan 5 haribulan Mac, namun, mereka masih meraguinya.\nPara jurutera keempat-empat pengeluar berkenaan yakin bahawa winglet berkenaan menyumbang kepada downforce untuk lengan ayun, dan dengan itu memastikan tayar belakangnya kekal di atas permukaan litar. Dan oleh kerana itu, ianya menyalahi peraturan aerodinamik, terang ketua pasukan Suzuki itu lagi.\nKeempat-empat ketua pasukan berkenaan telah bersemuka dengan Ducati sebelum perlumbaan. Brivio, bersama dengan Ketua Pegawai Eksekutif perlumbaan baharu Aprilia, Massimo Rivola, memberi amaran kepada pegawai atasan Ducati, Gigi DallIgna dan Paolo Ciabatti, bahawa mereka akan mengemukakan bantahan sekiranya pengeluar dari Itali berkenaan bertegas untuk menggunakan winglet tersebut.\nGigi DallIgna.  Sumber imej: Insella.it\nAmaran mereka itu tidak dihiraukan, dan Ducati telah memasang winglet berkenaan pada jentera GP19 tunggangan Andrea Dovizioso, Danilo Petrucci, dan Jack Miller.\nJadi, keempat-empat pasukan tersebut telah mengemukakan bantahan selepas perlumbaan tetapi telah ditolak oleh Aldridge.\nKes ini akan dibawa ke Mahkamah Rayuan FIM. Kami harap utuk mendapatkan penerangan yang jelas dari FIM, arahan teknikal, dan juga dari semua pihak berkuasa yang kompeten. Seperti mana yang telah saya katakan sebelum ini bagi menjelaskan mengenai apa yang boleh dan tidak boleh kami lakukan.\nBagi pihak Ducati pula, Gigi DallIgna telah berkata dalam satu temubual eksklusif bersama GPOne, Sebarang cubaan untuk meningkatkan kestabilan pembrekan dengan daya yang dijana oleh peralatan berkenaan adalah satu percubaan yang tidak masuk dek akal. Dia tetap menegaskan bahawa peralatan tersebut adalah untuk menyejukkan tayar, di mana suhu permukaan litar mungkin sekali sejuk, namun, tayarnya tetap mencapai suhu yang tinggi di Qatar.\nDia juga mengatakan bahawa Ducati akan memasang winglet berkenaan sewaktu pusingan yang berikutnya di Argentina, bergantung pada keputusan mahkamah.\nAdvertisements",
        "BERITA TEMPATAN \n\nEfkon Asia lancar E-TAG  Alat peranti lorong SmartTAG generasi baharu! \n\n\nPosted on October 23, 2018 by Sep Irran \n\n\n\nEfkon Asia Sdn Bhd baru sahaja melancarkan alat peranti E-TAG generasi terkini yang serasi untuk penggunaan semua lorong SmartTAG di dalam Malaysia. Jenama sendiri yang dinamakan E-TAG ini dilancarkan untuk para pengguna lebuh raya yang masih ingin menikmati kemudahan lorong SmartTAG di dalam negara.\n\nAlat peranti E-TAG generasi baharu ini telah dikemaskini dengan teknologi terkini dimana mikroprosesor dan paparan skrin kini lebih maju yang menawarkan fungsi, mudah alih, kebolehpercayaan dan juga kecekapan dari segi kos.\n\nAlat E-TAG dari Efkon Asia boleh didapati secara online di www.lazada.com.my dan www.11street.my yang melengkapkan penjualan online alat MaxTAG dari Sigma Technology Sdn Bhd. Dengan harga jualan RM138, para pemilik alat peranti lorong SmartTAG juga akan menerimakan waranti selama setahun (tambah lagi RM15 dan tempoh waranti akan dilanjutkan kepada 3 tahun).\n\nHarganya sedikit tinggi jika dibandingkan dengan alat yang dijual oleh pihak Touch n Go Sdn Bhd sebelum ini tetapi apa yang telah diterangkan oleh pihak Efkon Asia, alat peranti E-TAG dan MaxTAG kini lebih tahan lasak dengan adanya mikroprosesor dan paparan skrin yang baharu.\n\nDengan lebih 4 juta alat peranti lorong SmartTAG yang telah dijual kepada rakyat Malaysia, kita dapat lihat bahawa penggunaan lorong SmartTAG masih diminati kerana aspek kemudahalihan yang boleh dipindahkan kepada mana-mana kenderaan yang dimiliki oleh para pemilik.\n\nWalaupun Touch n Go Sdn Bhd kini sedang menguji keberkesanan sistem RFID atau Radio Frequency Identification, ia mungkin akan mengambil masa yang agak lama untuk mengubah hala terus kepada penggunaan tol tanpa menggunakan mana-mana alat peranti.\nPelekat RFID dari Touch n Go\nAlat E-TAG yang baharu ini juga dianggap sebuah penyelesaian yang sangat efektif dari segi kos kerana pihak-pihak lebuhraya di dalam negara masih tidak perlu ubah atau tambah infrastruktur yang baharu dalam menampungi sistem yang sedia ada.\n\nAlat E-TAG ini juga boleh dibeli secara fizikal di beberapa stesen petrol Shell yang terpilih dan dalam masa terdekat, ia juga boleh didapati di tempat-tempat yang lain. Pihak Efkon Asia juga merupakan pembekal alat peranti SmartTAG yang sedia ada dalam model kereta terkini seperti Perodua Myvi dan Toyota Rush.\nTag RFID  masa depan plaza tol Malaysia?\n\nAdvertisements",
        "BERITA TEMPATAN\nMoto Malaya\nYamaha \n\nModel Popular Yamaha 135 LC 2019 Kini Lebih Mantap! \n\n\nPosted on June 21, 2019 by Amirul Azreen \n\n\n\nHongLeong Yamaha mengumumkan penambahbaikan terbaru bagi model popular, Yamaha 135 LC 2019.\nModel baharu ini akan mengekalkan enjin 135cc, liquid cooled, 4 strok SOCH bagaimanapun terdapat beberapa perubahan dari sudut estetik motosikal.\n\npenutup hon\nscoop udara\npanel under cowl\nrekaan speedometer baharu\n\nModel 2019 ini didatangkan dengan tiga warna baharu, Fiery Red, Storm Blue dan Comet Grey.\n\nSelain itu, setiap pelanggan akan mendapat Yamaha Disc Lock bagi setiap pembelian 135 LC 2019.\nYamaha 135 LC 2019 ditawarkan pada harga RM6,868.\nAdvertisements",
        "BERITA TEMPATAN\nMoto\nMoto Malaya \n\nNetizen Kongsi Kisah Hampir Jadi Mangsa Penipuan Tarik Kereta \n\n\nPosted on May 19, 2019 by Amirul Azreen \n\n\n\nOrang ramai dinasihatkan untuk berhati-hati dengan taktik penipuan terbaru oleh kumpulan yang tidak bertanggungjawab yang cuba menarik kereta dengan alasan bayaran tertunggak.\nSeorang pengguna Facebook Francis Yirdaki CT berkongsi pengalaman dialaminya bersama teman di sebuah kawasan berhampiran MITEC, dua hari lalu.\nSaya berjumpa dengan rakan wanita saya di MITEC yang kemudiannya memberitahu bahawa terdapat seorang lelaki kononya daripada DBKL telah menghubunginya dan mahu merampas kenderaan miliknya.\nJadi saya menawarkan diri untuk menemaninya ke kereta yang diletakkan di pintu masuk utara MITEC.\nSebaik tiba, kami disapa oleh tiga lelaki yang mendakwa kereta rakan saya mempunyai tunggakan bayaran selama 19 bulan. Lelaki tersebut turut bersikap kurang ajar.\n\nhttp://motomalaya.net/blog/wp-content/uploads/2019/05/Video-Part-1.mp4\nMereka kemudiannya bertegas kepada tiga lelaki tersebut bahawa kereta terbabit tiada tunggakan bayaran.\nPemilik kereta tersebut kemudiannya cuba menghubungi pihak bank untuk mendapatkan kepastian namun salah seorang lelaki terbabit telah merampas telefon tersebut.\nRakan saya cuba untuk menghubungi pihak bank namun salah seorang daripada tiga lelaki terbabit telah merampas telefon tersebut lalu berlakon seperti bercakap dengan pihak bank namun hakikatnya dia telah mematikan panggilan tersebut.\nFrancis kemudiannya bertindak menelefon pihak polis dan ketika itu, ketiga-tiga lelaki bertindak untuk menarik kereta tersebut.\nLelaki terbabit turut merampas kunci kereta rakan saya dan cuba menarik kereta meskipun kawan saya berada di dalam kenderaan ketika itu.\nDifahamkan, lelaki terbabit berulang kali menegaskan bahawa mereka mempunyai dokumen sah untuk menarik kereta tersebut bagaimanapun memberi alasan memerlukan 5 minit untuk mencetak surat  lelaki itu turut menunjukkan memiliki mesin cetak mini di dalam keretanya.\nhttp://motomalaya.net/blog/wp-content/uploads/2019/05/Video-Part-2.mp4\nSebaik polis tiba, ketiga-tiga lelaki terbabit mendakwa mereka kononnya mewakili Bank Hong Leong.\nMangsa kemudiannya menjelaskan kepada pihak polis bahawa pihak bank sendiri menggesa agar mereka membuat laporan polis.\nKami kemudiannya membuat laporan di Jinjang sebelum diminta ke Sentul untuk bertemu dengan IO (Pegawai Penyiasat). Ketiga-tiga lelaki terbabit pada awalnya bersetuju untuk mengikut kami sebelum menghilangkan diri.\nMenurut status terbaru Francis, pihak polis kini sedang memburu ketiga-tiga suspek terbabit.\nAdvertisements",
        "BERITA TEMPATAN\nKereta\nMercedes-Benz Malaysia \n\nPusat pameran bergerak Mercedes-Benz Star Galleria dilancarkan! \n\n\nPosted on January 18, 2019 by Sep Irran \n\n\n\nCycle & Carriage Bintang Berhad telah melancarkan Star Galleria iaitu sebuah pusat pameran bergerak Mercedes-Benz. Pusat pameran mudah alih atau roadshow yang dilancarkan di Plaza Arkadia, Desa Park City sebentar tadi dianjurkan sempena sambutan ulangtahun Cycle & Carriage yang ke-120 dan akan dilaksanakan di beberapa lokasi sepanjang tahun 2019.\n\nAutohaus bergerak bersaiz 20 kaki  8 kaki bersama logo terkenal Three-Pointed Star dapat memberi peminat Mercedes-Benz di dalam negara dengan memberi pengalaman membeli, mengenali dan memiliki sebuah kenderaan Mercedes-Benz yang lebih menarik dan unik.\n\nSegala pakej dan tawaran menarik boleh diketahui dengan lebih lanjut di dalam kawasan Star Galleria yang selesa dan juga dilengkapi dengan pelbagai kemudahan seperti Wi-fi, peralatan digital dan lain-lain.\n\nStar Galleria juga dipenuhi dengan jurujual eksekutif dan pakar produk dimana segala soalan dan pertanyaan boleh dikemukakan berkenaan dengan proses pengenalan dan pemilikan mana-mana model Mercedes-Benz dari Cycle & Carriage.\nUntuk memeriahkan lagi sambutan ulang tahun Cycle & Carriage yang ke-120, sebanyak 120 pakej percutian akan diberi kepada para pelanggan mereka di Malaysia, Singapura dan Myanmar. Destinasi percutian? Mongolia, Nepal dan Korea Selatan!\n\nUntuk mengambil bahagian, anda hanya perlu membeli kenderaan Mercedes-Benz baharu atau terpakai dari Cycle & Carriage untuk mendapat 12 penyertaan ATAU 1 penyertaan bagi setiap pembelian atau servis RM3,000 ke atas di dalam satu resit.\nUntuk sebarang maklumat lanjut, layari www cyclecarriage.com/120.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nHonda\nMoto Malaya \n\n13 Jentera CB1000R Neo Retro Sports Cafe Alami Proses Ubahsuai! \n\n\nPosted on March 20, 2019 by Amirul Azreen \n\n\n\nSejak diperkenalkan pada tahun 2017, Honda CB1000R Neo Retro Sports Cafe telah mendapat tempat di hati peminat jentera dua roda di Malaysia. Manakan tidak, dengan rekaan ala retro dan suntikan moden memperlihatkan model yang luar biasa.\nBagi merancakkan lagi penghasilan CB1000R, Honda Motor Europe Iberia telah melancarkan pertandingan Honda Garage Dreams bagi pengedar melakukan pengubahsuaian dengan objektif utama adalah menghasilkan jentera CB1000R terbaik!\nMaka terhasillah 13 jentera CB1000R yang memiliki rekaan unik dan berbeza antara satu sama lain!\nAntara syarat pertandingan adalah, setiap pengedar hanya dibenarkan untuk membelanjakan tidak lebih daripada USD3,400 (RM13,863) untuk barang gantian dan perlu menunjukkan invois sebagai bukti. Pemenang akan diumumkan pada 7 April ini.\nBerikut 13 motosikal CB1000R Neo Retro Sports Cafe yang telah diubahsuai:\n1) Honda Hakuba Motor\n\n\n2) Honda Otobai\n\n\n3) Honda Motor Sport\n\n\n4) Honda Impala\n\n\n5) Servi Honda\n\n\n6) Honda Autoferro\n\n\n7) Honda Motos Ortasa\n\n\n8) Honda Towca\n\n\n9) Honda Motorway\n\n\n10) Honda Motorcircuit\n\n\n11) Honda Mototrofa\n\n\n12) Honda Mallorca Motos\n\n\n13) Honda VC Moto Sabadell\n\n\n(Sumber: Honda Garage Dream Contest)\nAdvertisements",
        "BERITA TEMPATAN\nMoto Malaya \n\nMinyak Enjin AUTOBACS Kini Di Semua Cawangan Lim Tayar! \n\n\nPosted on April 23, 2019 by Amirul Azreen \n\n\n\nCKL Group (M) Sdn Bhd  syarikat jenama peruncit automotif tempatan Lim Tayar  mencapai kejayaan baru bagi tahun 2019 apabila telah menandatangani perjanjian eksklusif dengan AUTOBACS Seven Co Ltd.\nAUTOBACS  peruncit alat ganti dan aksesori automotif berpangkalan di Tokyo  akan menempatkan produk Minyak Enjin Sintetik Penuh di setiap cawangan Lim Tayar dan AUTOBACS Malaysia termasuk pengedar cawangan alat ganti lain.\nAntara yang akan dibekalkan adalah, minyak 5W-30 dan 5W-40  bagi enjin petrol dan diesel  serta 0W-20 dan 0w-30 yang sesuai untuk kereta mesra alam.\nCKL Group turut berminat untuk membekalkan Minyak Enjin Separa Sintetik AUTOBACS dalam suku ketiga tahun ini.\nAUTOBACS amat teruja teruja untuk menandatangani perjanjian pengedaran ini dengan CKL Group kerana ia membolehkan kami membekalkan pelbagai produk kami yang dihasilkan dengan teknologi penyelidikan dan pembangunan Jepun kepada pengguna-pengguna di Malaysia.\nKami mengharapkan jalinan kerjasama yang panjang dan makmur bersama CKL Group, kata Pengurus Kumpulan Perancangan & Pengurusan AUTOBACS Seven  Bahagian Perniagaan Luar Negara, Hidemitsu Ansai.\n\nSementara itu, Pengarah Eksekutif Bersama CKL Group, Clement dan Melissa Lim melihat kerjasama ini akan memberi suntikan besar dalam memperkembangkan sektor automotif di Malaysia.\nCKL Group juga berharapan untuk mempertingkatkan tawaran produk dan perkhidmatan kepada pelanggan di seluruh tanah air, katanya.\nMinyak Enjin Sintetik Penuh AUTOBACS telah pun mendapat sambutan memberangsangkan daripada orang ramai apabila CKL dan AUTOBACS mengambil bahagian dalam pameran Automechanika Kuala Lumpur, Mac lalu.\nAdvertisements",
        "BERITA TEMPATAN\nKereta\nSutton \n\nMonster Truck Sutton CS3500 dilancarkan! RM780,888 \n\n\nPosted on January 29, 2019 by Sep Irran \n\n\n\nInginkan trak pikap atau monster truck paling mantap di Malaysia? Anda boleh ke Hamawangsa Automall, Taman Tun Dr Ismail dimana mereka telah melancarkan Sutton CS3500 boleh didapati dengan segera dan dipasang lengkap di Malaysia.\n\nDari segi kuasa, model Sutton CS3500 dipasangkan dengan enjin 3.5-liter V6 DOHC twin turbo yang mampu menjana 450hp dan 691Nm tork maksimum! Segala kuasa dikawal melalui sistem transmisi automatik 10-kelajuan yang boleh dilaraskan untuk kegunaan seharian dan juga pelbagai aktiviti off-road.\n\nSistem suspensi mantap Fox Racing Shox dengan kawalan terunggul memberi prestasi tiada tandingan untuk apa jua keadaan jalan. Gabungan enjin dan suspensi memberi kuasa pecutan 0-100km/h dalam 5.5 saat.\n\nTayar 17-inci aluminium mengurangkan berat keseluruhan kenderaan telah digabungkan dengan BF Goodrich All Terrain T/A KO2 315/70 R17.\n\nBahagian dalaman yang luas dan selesa telah ditambahbaikkan lagi dengan tempat duduk depan elektrik bersama sokongan bahagian belakang, kawalan penyejukan dan pemanas serta kawalan penghawa dingin dua zon. Bahagian dalaman juga telah dilengkapi dengan pelbagai kemudahan yang anda boleh lihat dibawah.\n\n \nDari segi harga, model Sutton CS3500 Monster Truck ini akan ditawarkan dari RM780,888 (harga atas jalan tanpa insurans). Terdapat lima warna pilihan iaitu Putih, Hitam, Biru, Merah dan Kelabu. Semua model akan datang bersama waranti Nazamax selama 3 tahun atau 60,000km.\n\nHamawangsa juga menawarkan varian enjin 3.0-liter diesel yang memberi jarak perjalanan sejauh 800km (600km untuk varian 3.5-liter petrol).\nUntuk maklumat lanjut, kunjungi Hamawangsa Automall yang terletak di Taman Tun Dr Ismail.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Moto Malaya \n\nFerrari Monza SP1 Terima Anugerah Red Dot: Best of the Best 2019! \n\n\nPosted on June 8, 2019 by Amirul Azreen \n\n\n\nFerrari bakal menerima dua anugerah berprestij di Red Dot Award: Product Design 2019 yang akan berlangsung di Essen, Jerman pada 8 July depan.\nDua anugerah tersebut  Anugerah Best of the Best bagi Monza SP1 dan anugerah kehormat bagi pasukan pereka Ferrari yang diketuai Flavio Manzoni.\nSejak 2015, Ferrari telah merangkul 14 anugerah bagi Red Dot Award: Product Design dengan anugerah Best of the Best merupakan pencapaian kelima berturut-turut bagi Ferrari  selepas FXX-K, 488 GTB, J50 dan Portofino.\n\nDalam sejarah automotif, tiada pengeluar lain yang berjaya merekodkan pencapaian sama.\nSementara itu, pengasas dan Ketua Pegawai Eksekutif Anugerah Red Dot, Prof. Dr. Peter Zec berkata Ferrari memahami konsep pembuatan kereta mewah.\nMereka faham bagaimana untuk membina kereta yang akan menjadi rebutan ramai. Pereka mereka menggunakan teknologi terkini bagi menghasilkan jentera yang tiada tolok bandingya,katanya.\nAnugerah ini meningkatkan lagi semangat Pasukan Pereka Ferrari untuk menghasilkan jentera yang lebih kreatif, ujar Timbalan Presiden Bahagian Rekaan Ferrari, Flavio Manzoni.\nAdvertisements",
        "BERITA TEMPATAN\nMoto Malaya \n\nBMW X4 Dilancarkan  Harga Bermula Dari RM380,000! \n\n\nPosted on May 30, 2019 by Amirul Azreen \n\n\n\n\nBMW Group Malaysia melancarkan BMW X4 serba baharu dalam satu majlis buka puasa yang berlangsung malam semalam. Model berkonsepkan Sports Activity Coupe (SAC) itu kini didatangkan dengan pemanduan yang lebih dinamik, reka bentuk menarik dan teknologi baharu yang dikemaskini.\nBMW X4 menetapkan petanda aras baharu apabila julung kali diperkenalkan pada 2014 sebagai Sports Activity Coupe. Dengan rekaan baharu dan ketangkasan yang telah dipertingkatkan, BMW X4 ini akan terus menetapkan tahap baharu dalam keseronokan memandu sebuah kenderaan BMW,jelas Pengarah Urusan BMW Group Malaysia, Harald Hoelzl.\n\nX4 generasi kedua ini menampilkan rekaan luar yang lebih garang sekaligus menampakkan lagi ciri sebenar Sports Acitivity Coupe.\nBMW X4 kini didatangkan dengan enjin 2.0 liter empat silinder yang mampu menghasilkan 252hp dan 350Nm sekaligus mampu mencatat 0-100km/j di bawah 6.3 saat!\nSegala keupayaan kereta ini dikawal menerusi transmisi Steptronic Sport lapan-kelajuan yang bukan sahaja menawarkan pertukaran gear lebih cepat malah penggunaan minyak yang lebih efisien.\nLebih menarik, model ini turut dilengkapi dengan Launch Control!\nAntara ciri menarik lain yang boleh didapati adalah:\n\nxDrive all-wheel drive\nAdaptive Suspension\nVariable Sport Steering\nElectronic differential lock\nHill-Start Assistant\nHill Descent Control along with Performance Control\n\n\nRuang dalam menempatkan paparan Navigation System Professional dengan Touch Sensitive Control Display berukuran 10.25 inci selain daripada paparan Multifunctional Instrument berukuran 12.3 inci.\nBMW X4 xDrive30i M Sport ini ditawarkan pada harga RM380,000. Untuk maklumat lanjut layari www.bmw.com.my\nAdvertisements",
        "BERITA TEMPATAN\nMoto Malaya \n\nCycle & Carriage-Petronas Semarakkan Balik Kampung Dengan PRIMAX 95! \n\n\nPosted on May 23, 2019 by Amirul Azreen \n\n\n\nBagi menandakan permulaan sambutan perayaan, Cycle & Carriage Bintang Berhad dengan kerjasama bersama Petronas Dagangan Berhad, telah menemui pelanggan serta peminat Mercedes-Benz sekitar Selangor sambil menguji produk baharu Petronas PRIMAX 95 dengan minyak Pro-Drive.\nAcara Balik Kampung Like Never Before telah membuka tirai di Cycle & Carriage Bintang Mercedes-Benz City Store @ TREC.\n\nPara tetamu dengan model Mercedes-Benz mereka telah menguji Petronas PRIMAX 95 dengan Pro-Drive apabila mengembara ke sembilan pit-stop yang meliputi perjalanan sejauh 120km sekitar Selangor.\nKetua Pegawai Eksekutif Cycle & Carriage, Wilfrid Foo berkata, balik kampung merupakan aktiviti yang disambut seluruh rakyat Malaysia tanpa mengira kaum.\nMalaysia adalah negara yang meraikan kepelbagaian kaum setiap tahun. Tanpa mengira perayaan, budaya balik kampung sudah sebati dengan rakyat Malaysia. Lebih-lebih lagi dengan sambutan Hari Raya yang semakin menjelang tiba. Kami teruja kerana dapat bersama-sama Petronas dalam meraikan pengembaraan ini, jelasnya.\n\nSelain daripada pemanduan sejauh 120km bagi menguji minyak baharu keluaran Petronas. Peserta turut merasai nostalgia di zaman kanak-kanak dengan pelbagai permainan klasik antaranya Tapak Gajah, Batu Seremban dan Baling Selipar.\nBercakap mengenai pengalaman ini, Foo berkata,Selama 120 tahun, Cycle & Carriage sentiasa bersemangat dalam menghasilkan pengalaman terbaik untuk pelanggan di samping memastikan mereka menerima servis dan produk terbaik daripada kami.\n\nBagi meraikan ulangtahun ke-120, Cycle & Carriage telah menyediakan beberapa acara menarik sepanjang 2019.\nUntuk maklumat lanjut, layari www.cyclecarriage.com.my\nAdvertisements",
        "BERITA TEMPATAN\nMoto Malaya\ntoyota \n\nToyota Pamer Enam Model Baharu Di Malaysia Autoshow 2019! \n\n\nPosted on April 12, 2019 by Amirul Azreen \n\n\n\nUMW Toyota Motor sekali lagi mewarnai Malaysia Autoshow 2019 yang bermula semalam sehingga 14 April ini di Taman Ekspo Pertanian Malaysia (MAEPS), Serdang, Selangor.\nTerletak di Hall A, Toyota mempamerkan beberapa model antaranya enam model baharu termasuk Toyota Yaris yang akan dilancarkan bulan ini.\nBarisan model Toyota di Malaysia telah pun dinaik taraf namun kami masih ada beberapa model yang akan dilancarkan dalam tempoh enam bulan ini. Di booth Toyota, kami membawakan model terbaru untuk tatapan pengunjung dan ini termasuk Toyota Yaris yang bakal dilancarkan tidak lama lagi,kata Ravindran K, Presiden UMW Toyota Motor.\nToyota juga memberi peluang kepada pengunjung bukan sahaja untuk bergambar malah merasai sendiri pengalaman memandu jentera Toyota menerusi sesi pandu uji yang disediakan.\n\nSelain daripada Toyota Yaris, model lain yang turut dipamerkan adalah Vios serba baharu, Camry 2.5, CH-R 2019, Innova 2.0GX dan Hilux 2.4G Limited Edition.\n\nPengunjung juga boleh mengambil peluang ini untuk mempelajari servis pelbagai yang disediakan Toyota antaranya skim pembiayaan Toyota Capital EasyGrad yang menjanjikan bayaran bulanan rendah dan bayaran pendahuluan serendah 10 peratus.\nUntuk sebarang maklumat lanjut, layari www.toyota.com.my atau hubungi talian bebas tol 1-800-88-TOYOTA.\nAdvertisements",
        "BERITA ANTARABANGSA\nHelmet\nHJC\nmotogp\nMotoGP 2019 \n\nCal Crutchlow Tandatangani Perjanjian Bersama HJC Helmets Bagi MotoGP Musim 2019 hingga 2020 \n\n\nPosted on January 3, 2019 by Zarul Faiz \n\n\n\n\nCal Crutchlow dan HJC Helmets akan bekerjasama bagi MotoGP musim 2019 hingga 2020.\nHJC berharap yang penunggang berkenaan akan menyumbang terhadap pembangunan produk mereka.\nHJC Helmets adalah pengeluar helmet terkemuka yang berasal dari Korea Selatan.\n\n\nPengeluar helmet terkemuka dari Korea Selatan, HJC Helmets, telah menandatangani perjanjian bersama penunggang MotoGP kelahiran Britain, Cal Crutchlow, bagi MotoGP musim 2019 hingga 2020.\nPenunggang kelahiran Britain yang bersemangat membara itu mula bersaing dalam kelas premier pada tahun 2011 dan akan terus bertanding dalam kejohanan ini bersama dengan pasukan LCR Honda bagi musim 2019. Crutchlow telah berjaya merangkul tiga tempat di atas podium bagi pasukannya itu, termasuklah tempat pertama di Argentina pada musim 2018. Malang sekali, kecederaan yang dialami akibat kemalangan di Australia telah menghalangnya dari menyertai tiga pusingan terakhir musim berkenaan.\nIanya mungkin sekali satu petanda apabila kemenangan perlumbaan MotoGP Crutchlow yang pertama adalah sewaktu pusingan HJC Helmets Grand Prix Republik Czech 2016. Dalam sebaran akhbar pengeluar helmet berkenaan, mereka berharap yang Crutchlow akan dapat meraih lebih banyak penamat di atas podium, termasuklah sewaktu pusingan HJC Helmets Grand Prix Deutschland 2019.\nHJC juga turut berharap yang penunggang berkenaan akan memainkan peranan penting dalam program perlumbaan mereka dari segi sumbangan terhadap pembangunan produk mereka. HJC telah berkecimpung dalam industri pengeluaran helmet sejak 47 tahun yang lalu dan sejak kebelakangan ini telah sering bekerjasama dengan Marvel Comics.\n\nSaya dengan berbesar hati ingin mengumumkan perjanjian bersama HJC Helmets. Mereka telah menonjolkan diri mereka dengan lebih jelas lagi di paddock MotoGP sejak beberapa tahun yang lalu, menaja perlumbaan dan saya amat gembira dapat menyertai keluarga ini. Walaupun mereka merupakan sebuah syarikat yang besar, mereka masih menitikberatkan pendekatan dan hubungan peribadi, yang mana saya amat hargai. Helmet mereka adalah produk yang hebat dan saya tidak sabar untuk bekerjasama dengan mereka bagi meneruskan pembangunan dan evolusi rekaan mereka, ujar Crutchlow.\nEncik W. K. Wong, pengasas dan juga Ketua Pegawai Eksekutif HJC Helmets, berkata, HJC adalah sebuah perniagaan keluarga, jadi, apabila kami mengalukan kedatangan penunggang baharu, mereka menjadi sebahagian daripada keluarga kami. Cal Crutchlow adalah seorang penunggang yang teramat kompetitif, yang turut mengekalkan semangat kesukanan yang baik sama ada di dalam mahu pun luar litar. Kami tidak sabar menantikan penyertaan Cal dalam keluarga HJC dan mewakili HJC Helmets di serata dunia.\n\nAdvertisements",
        "1000cc\nBERITA ANTARABANGSA\nMoto Malaya\nmotogp \n\nGP Qatar: Dovizioso Ketepikan Cabaran Marquez Dalam Aksi Pembukaan \n\n\nPosted on March 11, 2019 by Amirul Azreen \n\n\n\nAndrea Dovizioso memulakan aksi pembukaan MotoGP 2019 dengan kemenangan di GP Qatar selepas berjaya mengetepikan cabaran sengit oleh pertahan juara, Marc Marquez.\nBermula di petak kedua, Dovizioso berjaya memintas pelumba di petak utama, Maverick Vinales sebaik melalui selekoh pertama.\nMarquez turut bermula dengan baik sekaligus memulakan perebutan tempat pertama bersama Dovizioso.\nPercubaan berani Marquez di selekoh terakhir berjaya menempatkan dirinya dihadapa Dovizioso namun pelumba Itali itu memiliki cengkaman yang lebih baik sekaligus kembali memintas untuk melepasi garisan penamat terlebih dahulu diikuti Cal Crutchlow ketiga.\nLebih menarik, keputusan tersebut merupakan pengulangan kepada perlumbaan sama setahun yang lalu.\nKrediti foto: Twitter MotoGP\nSementara itu, Vinales gagal memulakan perlumbaan dengan baik apabila mudah jatuh ke kedudukan keenam dengan wakil Suzuki, Alex Rins dan Joan Mir melakukan pecutan lebih baik.\nJack Miller turut bermula dengan baik namun ekoran masalah tempat duduk, dia terpaksa menarik diri daripada perlumbaan.\nAda masanya Rins mendahului kelompok perlumbaan namun jentera dinaikinya gagal menyaingi kepantasan Ducati dan Honda di garisan lurus sekaligus membenarkan Dovizioso dan Marquez merebut kemenangan pertama musim ini.\nKeputusan penuh:\n\nAndrea Dovizioso (Ducati)\nMarc Marquez (Repsol Honda) +0.023secs\nCal Crutchlow (LCR Honda) +0.320s\nAlex Rins (Suzuki Ecstar) +0.457s\nValentino Rossi (Monster Energy Yamaha) +0.600s\nDanilo Petrucci (Ducati) +2.320s\nMaverick Vinales (Monster Energy Yamaha) +2.481s\nJoan Mir (Suzuki Ecstar) +5.088s\nTakaaki Nakagami (LCR Honda) +7.406s\nAleix Espargaro (Aprilia Racing Team Gresini) +9.636s\nFranco Morbidelli (Petronas Yamaha) +9.647s\nPol Espargaro (Red Bull KTM Factory Racing) +12.774s\nJorge Lorenzo (Repsol Honda) +14.307s\nAndrea Iannone (Aprilia Racing Team Gresini) +14.349s\nJohann Zarco (Red Bull KTM Factory Racing) +15.093s\n\nAdvertisements",
        "BERITA TEMPATAN\nHonda\nMoto Malaya \n\nMangsa Kemalangan Di Tambak Johor Disahkan Meninggal Dunia \n\n\nPosted on April 25, 2019April 25, 2019 by Amirul Azreen \n\n\n\nSeorang penunggang motosikal yang menjadi mangsa kemalangan selepas sebuah kereta jenis Honda Fit (Jazz) memasuki lorong motosikal di Tambak Johor, Ahad lalu telah disahkan meninggal dunia.\nSebuah kereta jenis Honda Fit telah memasuki lorong motosikal menghala ke Johor dari Singapura, hujung minggu lalu.\n\nDalam percubaan untuk mengundurkan kenderaan, mangsa yang ketika itu menunggang motosikal jenis Suzuki GSX S1000 telah merempuh bahagian belakang kereta terbabit lalu mengalami kecederaan parah.\nMangsa yang dikenali sebagai Cai Yu Heng, 29 tahun, sedang dalam perjalanan ke Johor untuk bersarapan.\nDia kemudiannya dihantar ke Hospital Sultanah Aminah di Johor Bahru sebelum dipindahkan ke Hospital Tan Tock Seng di Singapura untuk rawatan.\nBagaimanapun, ahli keluarganya mengesahkan mangsa telah meninggal dunia Selasa lalu.\nMenurut laporan Straits Time, ahli keluarga meminta agar orang ramai yang menjadi saksi kepada kejadian dapat tampil dan membantu dalam siasatan.\nKetika ini masih tiada tangkapan dibuat terhadap pemandu kereta Honda terbabit.\n(SUMBER: Strait Times)\nAdvertisements",
        "1100 2018\n1100 Sport\nducati\nDucati Scrambler\nTunggang Uji \n\nTunggang Uji Ducati Scrambler 1100 Sport  Kemuncak Sebuah Scrambler \n\n\nPosted on February 13, 2019 by Zarul Faiz \n\n\n\n\nMotosikal Ducati Scrambler 1100 Sport merupakan model utama dalam rangkaian Scrambler.\nIa dilengkapi dengan pelbagai komponen yang tercanggih.\nMotosikal ini juga didatangkan dengan Kawalan Cengkaman Menyelekoh berasaskan IMU Bosch dan ABS Menyelekoh.\n\nSewaktu penulis menunggang motosikal Ducati Scrambler 1100 Sport, suatu kesedaran telah melanda diri; rangkaian ini telah banyak berubah sejak pengenalan motosikal Scrambler Icon yang pertama pada tahun 2015.\nPada ketika itu, sukar bagi kita untuk menerima idea menunggang sebuah Ducati yang tidak terasa seperti sebuah Ducati. Dalam minda kita telah tersemat satu imej dan penunggangan tradisional sebuah Ducati: suspensi dan stereng yang keras, posisi menunggang yang menonggek, dan bermacam-macam lagi. Namun, yang lebih ketara lagi, motosikal Ducati wajib berwarna MERAH.\n\nKami menjadi lebih keliru apabila kami mula menunggangnya. Enjinnya tidak syak lagi berbunyi seperti sebuah Ducati, namun, suspensi, pengendalian, posisi duduknya, semua terasa asing. Bukannya ianya sesuatu yang buruk, tidak. Ianya hanya bermakna yang kita cuba melepaskan diri dari belenggu yang mengatakan Ducati itu merah. Dan menjelang penghujung penunggangan itu kami dapati diri agak menyukainya, di mana kami mula memahami falsafah keseluruhan berkaitan model ini.\nSejak itu, rangkaian Scrambler ini telah berkembang daripada model Icon yang asas kepada pelbagai varian yang berbeza termasuklah Urban Enduro, Full Throttle, Classic, Caf Racer, dan Desert Sled. Sebuah varian 400cc yang digelar Sixty2 juga turut diperkenalkan. Ducati telah menjual 56,000 buah Scrambler pada ketika itu.\nKini, Ducati telah memperkenalkan dua buah model 1100cc baharu bagi melengkapkan lagi rangkaian ini. Dua varian baharu ini adalah model 1100 Special dan 1100 Sport yang telah kami tunggang uji.\nPengenalan kepada motosikal Scrambler 1100 Sport\nMotosikal Scrambler 1100 Sport merupakan motosikal utama dalam keseluruhan rangkaian Scrambler.\nEnjin L-Twin (V-Twin dengan engkolan 90), 2 injap bagi setiap silinder, sejukan udara/minyak, 1,079cc ini diambil dari motosikal Monster 1100 Evo. Ia menghasilkan 86hp dan 88Nm tork.\n\nTanda nama Sport-nya ditonjolkan dengan penyertaan sepasang fork terbalik boleh laras 48mm hlins bersama dengan penyerap hentakan belakang tunggal hlins. Penyerap hentakan berkenaan boleh dilaras untuk pra muatan dan redaman lantunan. Selain itu, angkup brek hadapannya adalah dari jenis Brembo M4.32B Monobloc. Ini adalah angkup yang sama dilengkapkan pada motosikal 899 Panigale.\n\nKedua-dua model 1100 ini menggunakan Kawalan Cengkaman Menyelekoh Bosch dan ABS. Selain itu, terdapat tiga mod penunggangan. ACTIVE memberikan tindak balas pendikit yang langsung; JOURNEY memberikan tindak balas pendikit yang lebih lembut pada kuasa yang penuh dan CITY, yang mengehadkan kuasa kepada 75hp dengan tindak balas lembut. Memilih mod penunggangan yang berbeza turut menukar tahap kawalan cengkaman (DTC).\n\nAkhir sekali, ekzosnya. Di mana model Scrambler yang lain mempunyai hujung paip ekzos yang rendah, motosikal 1100 ini menempatkan hujung paip ekzos ini di tempat yang tinggi, hanya di bawah dan ke sisi pelana pembonceng. Unit tunggang uji kami telah dilengkapi dengan ekzos pilihan tambahan Termignoni yang meletakkan kedua-dua hujung paip ekzos di sebelah kanan. Ia berbunyi amat merdu sekali.\nPenunggangan Ducati Scrambler 1100 Sport\nPosisi duduknya masih kekal seperti sebuah Ducati Scrambler  neutral dan semulajadi. Kami amat menyukai posisi palang pemegang yang sama seperti model Full Throttle dan lebih rendah berbanding Icon. Ia meletakkan batang badan kami ke hadapan sedikit di atas tangki bahanapi.\n\nPulas pendikitnya dan daya kilas enjin V-Twin-nya akan mengambil alih. Hanya perlu pulas dan ia akan bergerak. Namun ini tidak bermakna yang ianya sukar dikawal. Sebaliknya, tindak balas pendikitnya teramatlah lancar dan linear walaupun dibandingkan dengan enjin 803cc.\nApa yang ia lakukan adalah meningkatkan halajunya sedikit demi sedikit. Ini adalah suatu perkara yang bagus kerana penunggang tidak dikejutkan dengan peningkatan kelajuan yang mendadak.\n\nKotak gearnya juga telah jauh dipertingkatkan, memberikan rasa positif setiap kali ia memasuki gear baharu. Tiada lagi rasa seperti tercari-cari seperti yang dirasai pada motosikal Ducati dan kami tidak terlepas satu pun gear. Tetapi ia masih sebuah Ducati dan akan berbunyi chugga-chugga-chugga jika anda cuba memasuki gear yang terlalu tinggi.\nPalang pemegangnya yang lebar memberikan kawalan yang baik pada bahagian hadapan kerana ia memberikan lebih banyak daya penuasan. Pengendaliannya cukup hebat sekali kerana ianya dikawal oleh hlins. Motosikal 1100 Sport ini dipegas dengan lebih sporty, tanpa terasa teapung seperti sebuah motosikal Icon. Malah, pengendaliannya lebih mirip kepada sebuah Monster.\n\nAnda nampak radius selekohnya yang makin mengecilnya itu? Ambil laluan yang lebih lebar dan beloklah motosikal ini memasukinya. Kemudian, pulas pendikitnya bagi memecut keluar dari selekoh. Bukan cara yang paling ideal untuk menunggang namun ia mempamerkan akan kebolehan motosikal ini. Perwatakan pengendalian sebegini teramatlah berguna sewaktu anda menunggang di jalan yang sempit seperti menaiki Genting Highlands, Ulu Yam, Titi Kelawang.\nSuspensinya itulah yang telah membolehkannya untuk menangani selekoh dengan cara sebegini, manakala kawalan cengkamannya berfungsi dalam mengawal reaksi roda belakang sewaktu anda memulas pendikit ketika mengiring.\n\nAtau ketika di pusat bandar Kuala Lumpur.\nHayun motosikal ke kiri, hayun motosikal ke kanan. Pecut dengan deras dan pada masa yang sama, orkestra mekanikalnya akan mengalunkan lagunya buat para pengguna jalan raya yang lain, dan anda boleh mengharapkan breknya yang kuat dan casis yang hebat bagi membantu anda untuk melepasi sebarang halangan.\n\nMotosikal Scrambler 1100 Sport bukan sahaja hebat ketika bergerak. Rupa parasnya yang klasik dan pada masa yang sama, sado, sudah pasti akan menarik perhatian ramai.\nKesimpulan\nMotosikal Ducati Scrambler 1100 Sport adalah motosikal utama yang layak mengetuai rangkaian Scrambler. Bahagian istimewanya bukan sahaja menambahkan lagi faktor keranggiannya tetapi ia juga meningkatkan lagi tahap prestasi motosikal ini.\nSila kunjungi bilik pameran Ducati Petaling Jaya untuk menunggang uji motosikal ini.\n\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Asian Road Racing Championship\nBERITA ANTARABANGSA\nBERITA TEMPATAN\nFIM \n\nAzlan Shah Sertai Asia Superbike 1000 (ASB1000) Pada Tahun 2019 \n\n\nPosted on December 5, 2018 by Zarul Faiz \n\n\n\n\nJuara bertahan MSBK, Azlan Shah Kamaruzaman akan menyertai Asia Superbike 1000 (ASB1000) pada tahun 2019.\nDia akan menyertai pasukan ONEXOX TKKR Racing Team.\nASB1000 adalah kelas premier dalam siri kejohanan FIM Asia Road Racing Championship.\n\n\nJuara bertahan Malaysia Superbike (MSBK), Azlan Shah Kamaruzaman, akan bertanding dalam kategori Asia Superbike 1000 (ASB1000) pada tahun 2019.\nKategori ASB1000 ini merupakan kelas premier bagi siri perlumbaan FIM Asia Road Racing Championship (ARRC). Peraturan kelas ini secara amnya berasaskan kepada siri perlumbaan World Superstock 1000.\nAzlan bakal menyertai pasukan ONEXOX TKKR Racing Team. Penunggang berusia 34 tahun itu akan mengemudi jentera BMW S 1000 RR.\nAzlan merupakan salah seorang penunggang terbaik di Malaysia pada masa ini. Ini amat menakjubkan bagi saya yang dianya masih belum diambil oleh mana-mana pasukan pengilang lagi, jadi kami telah merebut peluang yang ada untuk mendapatkan khidmat seorang penunggang yang berkaliber tinggi untuk pasukan kami, ujar Bobie Farid, Ketua Pasukan ONEXOX TKKR Racing Team.\nTidak ada penunggang lain yang dapat menandingi pengalaman yang ada pada Azlan, kata Bobie, merujuk kepada kerjaya Azlan yang panjang dan dipenuhi dengan pelbagai pencapaian yang bermula dari kejohanan Malaysian Cub Prix Championship, sehinggalah ke kemuncak Asia Road Racing Championship, dan begitu juga dengan pengalamannya dalam kelas Moto2 dalam siri kejohanan MotoGP.\nPasukan ONEXOX TKKR Racing Team adalah sebuah pasukan yang amat aktif dalam persada perlumbaan motosikal tempatan. Pada tahun 2019 yang akan datang, mereka akan menampilkan pelumba dalam setiap kelas bagi kejohanan Malaysian Cub Prix Championship dan juga untuk ARRC. Pasukan ini juga sedang mempertimbangkan untuk menyertai kejohanan Spanish National Championship (CEV).\nMSC  Azlan Shah Dan Chia PJ Kawasaki Ditabalkan Juara Superbike!\n\nAdvertisements",
        "BERITA TEMPATAN\nMoto Malaya \n\nLebuhraya Pulau Indah Perlukan Laluan Motosikal \n\n\nPosted on June 4, 2019 by Amirul Azreen \n\n\nSumber: Sam Tham @ The Star\nAhli Parlimen Kapar, Datuk Abdullah Sani Abdul Hamid menggesa pihak berkuasa untuk membina laluan motosikal di sepanjang Lebuhraya Pulau Indah sebagai langkah untuk mengurangkan kadar kemalangan maut terutamanya melibatkan penunggang motosikal.\nLebuhraya Pulau Indah merekodkan lebih 2,700 kemalangan sejak 2007 dengan 26 kematian dicatatkan.\nTerlalu banyak kemalangan maut berlaku melibatkan penunggang motosikal di Lebuhraya Pulau Indah. Laluan sibuk dan banyak lori yang menggunakan jalan tersebut.\nJabatan Kerja Raya (JKR) dan pihak berkuasa lain yang ketika ini sedang melaksanakan kerja-kerja naik taraf perlu membina laluan motosikal, katanya.\nAbdullah Sani berkata kebanyakan penunggang motosikal adalah golongan B40.\nPihak JKR perlu terbuka dalam cadangan ini dan kerajaan persekutuan perlu menyediakan suntikan kewangan agar cadangan ini dapat dilaksanakan, tambahnya yang turut akan membawa perkara ini ke persidangan Parlimen nanti.\nAdvertisements",
        "BMW\nmotogp\nMotoGP 2018 \n\nSaksikan Kemunculan Kereta Keselamatan MotoGP BMW M5 SECARA LANGSUNG Di Kuala Lumpur! \n\n\nPosted on October 29, 2018 by Zarul Faiz \n\n\n\n\nKereta Keselamatan MotoGP BMW M5 akan membuat kemunculan istimewa di Bangsar Village II pada 31 Oktober pada jam 12 tengah hari.\nKereta Keselamatan MotoGP BMW M5 akan membuat kemunculan bersama dengan BMW M5, BMW 530i M Sport, BMW S 1000 RR, serta Motosikal Keselamatan BMW S 1000 RR.\nTurut diadakan adalah satu sesi bertemu peminat dengan Juara Dunia tiga kali, Loris Capirossi.\n\n\n\nBersiap sedialah tuan-tuan dan puan-puan, perarakan MotoGP akan tiba di Malaysia dan ianya menjanjikan satu keraian yang teramatlah epik! Bagi memulakan kemeriahan dengan penuh bergaya, Kereta Keselamatan MotoGP BMW M5 beserta beberapa buah kenderaan hebat lain dalam siri perlumbaan Motorcycle Grand Prix akan mengadakan konvoi di sekitar Kuala Lumpur dan membuat hentian di Bangsar Village II pada 31 Oktober 2018 bermula dari jam 12 tengah hari.\n\nBarisan kereta dan motosikal BMW akan berarak mengeliling pusat bandar di mana konvoi ini akan disertai oleh model-model menakjubkan seperti BMW M5, BMW 530i M Sport, BMW S 1000 RR, dan sudah pasti sekali Motosikal Keselamatan BMW S 1000 RR, yang mana ke semua digunakan dalam penganjuran dan sebagai sokongan bagi siri perlumbaan Kejohanan Dunia MotoGP.\n\nHentiannya di Bangsar Village II adalah satu acara yang tidak boleh anda lepaskan kerana di sana akan diadakan satu sesi bertemu peminat bersama pakar BMW M MotoGP dan juga juara dunia tiga kali, Loris Capirossi! Bagi menjadikan acara ini lebih istimewa, para peminat juga boleh menyertai cabaran BMW S 1000 RR Safety Bike di mana mereka berpeluang untuk memenangi tiket Grandstand Utama bagi pusingan MotoGP Malaysia yang akan berlangsung di Sepang dari 2 hingga 4 November 2018.\n\nMaklumat mengenai hentian berkenaan adalah seperti di bawah:\nTarikh: 31 Oktober 2018, Rabu\nMasa: 12:00 tengah hari\nTempat: Bangsar Village II\n2, Jalan Telawi 1,\nBangsar Baru 59100,\nKuala Lumpur.\n\nBagi mendapatkan maklumat selanjutnya, anda boleh melayari laman Facebook rasmi BMW Malaysia. Anda juga berpeluang memenangi tiket di sana. Bersiap sedialah bagi mengalami kemeriahan minggu MotoGP di Malaysia!\nVideo Teaser BMW S 1000 RR 2019 Ditayangkan; Motosikal Dilihat Sedang Diuji\n\nAdvertisements",
        "BERITA TEMPATAN\nDOCM\nducati \n\nKonvoi DOCM Presidential Ride 2019 Gegarkan Pulau Pinang \n\n\nPosted on March 18, 2019 by Zarul Faiz \n\n\n\n\nLebih daripada 140 orang ahli kelab Desmo Owners Club Malaysia (DOCM) telah menyertai konvoi DOCM Presidential Ride 2019 ke Pulau Pinang pada hujung minggu lalu.\nIni adalah tunggangan mega pertama kelab berkenaan pada tahun ini bagi memulakan tahun dengan gemilang.\nKami telah menyertai keraiannya di atas jentera Ducati Multistrada 1260 S terbaru (ulasannya bakal tiba nanti!)\n\n\n\nAhli kelab DOCM (Desmo Owners Club Malaysia) telah berkumpul pada hujung minggu lalu bagi konvoi besar-besaran pertama ke utara untuk tahun ini bergelar DOCM Presidential Ride Pulau Pinang 2019. Sekitar 140 pemilik Ducati telah menunggang menuju ke Pulau Mutiara bagi menikmati makanan yang menyelerakan, budaya, dan bersuka ria bersama rakan taulan.\n\nKami berasa amat teruja kerana telah dijemput menyertai perjumpaan mega ini di mana kumpulan pertama yang terdiri sekitar 30 ahli DOCM telah dilepaskan ketika rancangan televisyen Selamat Pagi Malaysia di Angkasapuri pada awal pagi Sabtu. Ahli kelab DOCM dengan pantas menuju ke titik pertemuan pertama di mana mereka telah bergabung dengan baki peserta konvoi sebelum menuju ke arah utara.\n\nMemupuk semangat kekeluargaan dan setiakawan, fraterniti DOCM mengalukan sesiapa sahaja yang ingin menyertai kelab berkenaan dan jenis-jenis motosikal yang hadir pada hari itu membuktikannya. Pelbagai jenis Ducati yang berlainan saiz dan bentuk telah menyertai konvoi ini, dari Monster ke Diavel,Multistrada, Hypermotard, Panigale, serta Scrambler. Kita turut terserempak dengan ahli kelab Ducati Streetfighter Malaysia Owners Community yang ikut menyertai kemeriahan kali ini.\n\nPenunggangan ke Pulau Pinang berlangsung tanpa sebarang masalah, dan ianya atas jasa marsyal elit terlatih kelab berkenaan yang memastikan semua peserta menunggang dengan selamat ke destinasi pertama pada hari tersebut sebaik sahaja tiba di atas pulau, iaitu restoran DSeafood Paradise yang terletak di Batu Maung. Hidangan makanan laut yang menyelerakan telah disediakan buat para peserta dan kru yang lapar dan ianya mengenyangkan.\n\nAhli kelab Ducati Club Penang, Ducati Perlis Riders, dan Ducati Club Kedah telah sedia menanti kami di Jambatan Kedua Pulau Pinang bagi memastikan kami tiba di pulau dengan penuh bergaya yang mana ianya jelas sekali kegempakannya dengana jumlah penunggang yang ramai, yang telah menyertai konvoi DOCM Presidential Ride ini.\n\nMakan tengah hari kami ditaja oleh PG Gold Museum, destinasi kami yang seterusnya selepas selesai makan tengah hari. Terletak di tengah-tengah bandar George Town, muzium ini mempamerkan beberapa buah pameran yang menarik dan aktiviti yang berkaitan dengan mineral paling berharga dalam dunia ini. Ianya sebuah tempat yang menarik untuk dilawat sekiranya anda sempat sampai ke Pulau Pinang.\n\nTidak lama kemudian, konvoi gergasi ini telah menuju ke Gurney Resort Hotel and Residences di mana ahli DOCM berehat sebelum meneruskan aktiviti di sebelah malam. Ada antara mereka mengambil peluang ini untuk menunggang di sebelah malam mengelilingi pulau, manakala yang lain telah menikmati pelbagai aktiviti-aktiviti yang biasa dijalankan, seperti menikmati Nasi Kandar.\n\nPada hari Ahad, gerombolan pemilik Ducati telah mendaftar keluar untuk mula menuju pulang ke Kuala Lumpur, namun, pasti tidak lengkap perjalanan ini sekiranya tidak makan tengah hari dahulu. Hidangan tengah hari kami merupakan kari kepala ikan di restoran terkenal, restoran Pen Mutiara. Keseluruhannya, konvoi DOCM Presidential Ride 2019 ke Pulau Pinang ini amat menyeronokkan dan bersejarah.\n\nUcapan kasih yang tidak terhingga kami ucapkan kepada Dewi dan Ruby dari DOCM yang telah membenarkan kami untuk turut serta dalam tunggangan kali ini dan ucapan terima kasih yang istimewa buat Ducati Malaysia yang telah menyediakan kami dengan sebuah jentera Ducati Multistrada 1260 S untuk memastikan kami tampil bergaya. Teruskan bersama kami untuk ulasan rasmi kami tentang motosikal kembara terkini Ducati yang telah kami gelar sebagai The Hunter.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nPerodua \n\n100,000 Perodua Myvi baharu telah dijual! \n\n\nPosted on February 12, 2019 by Sep Irran \n\n\n\nPerodua kini telah mencatat satu lagi kejayaan baharu dimana lebih dari 100,000 unit Perodua Myvi generasi ketiga berjaya dijual kepada para pengguna di dalam negara setakat ini. Model yang dikatakan paling berjaya dalam sejarah Perodua mencatat nombor jualan besar ini walaupun baru dilancarkan pada November 2017. Setakat ini, jumlah tempahan untuk Perodua Myvi generasi ketiga telahpun mencecah lebih 150,000 dan pihak Perodua.\n\nMenurut Pengarah Urusan Perodua Sales Sdn Bhd Dato Dr Zahari Husin, Kami amat gembira untuk mengumumkan bahawa sejak pelancaran Perodua Myvi generasi ketiga pada November 2017, kami telah menyerahkan lebih daripada 100,000 unit kepada pelanggan kami yang dihargai  iaitu dengan purata lebih daripada 1,560 unit seminggu.\nPerodua Myvi merupakan model yang paling berjaya dalam sejarah kami. Myvi generasi pertama diperkenalkan pada tahun 2005 ke dalam pasaran Malaysia yang pada ketika itu didominasi oleh kenderaan sedan. Menjelang 2013, ia telah mengatasi jualan keseluruhan kenderaan Kancil (708,000 unit dari 1994 hingga 2009) dan setakat ini, kami telah menjual hampir 1.1 juta Myvi secara keseluruhannya, tambah Dato Dr Zahari.\n\nKami mengucapkan terima kasih kepada semua rakyat Malaysia kerana memilih Myvi  ini memberigalakan dan motivasi kepada kami untuk terus melakukan penambahbaikan supaya kami dapat memberi perkhidmatan yang lebih baik kepada anda. Di Perodua, kami tidak pernah lupa bahawa kami adalah syarikat yang mengutamakan insan (People First), kata Dato Dr Zahari.\n\nPerodua menutup tirai 2018 dengan rekod jualan 227,243 kenderaan, menjadikan Perodua syarikat pengeluar kenderaan terkemuka Malaysia selama 13 tahun berturut-turut. Perodua telah menjual hampir 3.5 juta kenderaan sejak tahun 1994.\nAdvertisements",
        "BERITA TEMPATAN\nMoto Malaya \n\nMemang Lain Macam Porsche Macan 2019  Harga Dari RM455 Ribu! \n\n\nPosted on June 21, 2019 by Amirul Azreen \n\n\n\nApa beza Porsche Macan dengan Porsche Cayenne? Itu antara persoalan biasa yang diajukan tiap kali Macan lalu di depan mata setelah selesai menghargai setiap bentuk yang ditonjolkan.\n\nDalam fahaman mudah, Macan merupakan adik perempuan yang jauh lebih hot, rawdan mengancam berbanding Cayenne yang ditampilkan dengan imej matang.\nJadi tidak hairanlah Macan merupakan model Porsche paling popular di Britain.\nKini model popular itu kembali di Malaysia dengan pelbagai penambahbaikan baharu yang dijamin menyuntik kepuasan terhadap pelanggan Porsche.\n\n\nDi bahagian luar, Macan telah alami perubahan dari aspek lampu depan yang mengintip keluar dari celah bonet yang telah direka semula dan cermin sisi yang turut diolah.\n\nBagaimanapun, perubahan paling ketara di bahagian luar adalah bentuk lampu belakang yang seakan diinspirasikan daripada model 911 yang baru.\n\nPerubahan ketara berlaku di bahagian dalam dengan corong air-con kini lebih rendah bagi menempatkan paparan sentuh LCD 10 inci.\nNamun, bahagian lain Macan mendapat suntikan Cayenne.\nMacan turut didatangkan dengan enjin serba baharu, 2.0 liter turbocharged empat silinder yang mampu menjana 252hp dan 370Nm yang disalurkan melalui transmisi tujuh kelajuan PDK dual klac.\nMeskipun dikategorikan sebagai SUV kompak namun Macan 2019 mampu mencatat kelajuan maksima 225km/j.\nPorsche Macan kini boleh didapati di pusat pameran Porsche dengan harga bermula dari RM455,000 termasuk waranti empat tahun dan pakej penyelenggaraan percuma.\nPerlu diingatkan, Porsche tidak lagi menyambung model diesel bagi edisi kali ini.\nDalam perkembangan lain, Porsche akan membuka pusat baharu di Ara Damansara dalam suku ketiga tahun ini.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nMazda 3 2019 Dilancarkan  Harga Dari RM139,620 \n\n\nPosted on July 17, 2019July 17, 2019 by Amirul Azreen \n\n\n\nBermazAuto Berhad melancarkan Mazda 3 2019 serba baharu di One Utama, hari ini.\nMazda menyifatkan model ini menandakan era baharu jenama itu dalam menghasilkan kereta yang benar-benar direka untuk anda.\nRekaan Mazda 3 mendapat suntikan Kodo Soul Of Motion sekaligus menjadikan model ini lebih sporty dan mengujakan berbanding sebelum ini.\n\nMazda 3 didatangkan dengan tiga varian; SkyActiv-G 1.5L, SkyActiv-G 2.0L (High) , SkyActiv-G 2.0L (High Plus).\n\nRekaan paling menonjol terletak di bahagian lampu depan dan belakang serba baharu.\nRuang dalam turut dinaik taraf terutamanya bahagian konsol. Sistem Apple Carplay dan Android Auto juga kini didatangkan secara standard menerusi paparan 8.8 inci Mazda Connect Infotainmen.\nMazda turut meningkatkan pengalaman pemanduan dengan G-Vectoring Control Plus yang memastikan kelancaran pemanduan secara keseluruhan.\nAntara ciri keselamatan lain yang terdapat pada Mazda 3:\n\n7 SRS Airbag\nABS\nDynamic Stability Control (DSC)\nTraction Control System (TSC)\nEmergency Stop Signal (ESS)\nHill Launch Assist (HLA)\n\nVarian Mazda 3 High Plus turut dilengkapkan dengan ciri advanced ACTIVSENSE antaranya:\n\nDriver Attention Alert (DAA)\nAdaptive Front-Lightning System (AFS)\nHigh Beam Control (HBC)\nBlind Spot Monitoring (BSM)\nRear Cross Traffic Alert (RCTA)\nFront & Rear Brake Support (SBS)\nMazda Radar Cruise Control (MRCC)\n\nOrang ramai boleh memiliki Mazda 3 1.5L (liftback dan sedan) dari RM139,620.\n\nMazda3 1.5L  RM139,620\nMazda3 2.0L High  RM150,059\nMazda3 2.0 High Plus  RM160,059\n\nSetiap pendaftaran model baharu dari 1 Januari 2019 akan mendapat Waranti 5 Tahun dan Servis Penyelenggaraan 5 Tahun percuma (kecuali Mazda BT-50).\n\nAdvertisements",
        "BERITA TEMPATAN\nevent\nIMKL 2019 \n\nFestival International Motomania of Kuala Lumpur 2019 Menggegarkan Ibu Kota \n\n\nPosted on February 25, 2019 by Zarul Faiz \n\n\n\n\nFestival International Motomania of Kuala Lumpur 2019 telah menggegarkan ibu kota sepanjang hujung minggu yang lalu.\nPelbagai penjual, kecil dan besar, turut serta dalam festival ini, antaranya Harley-Davidson, Moto Guzzi, Aprilia, Shell Indian Motorcycles, Ducati, Yamaha, dan lain-lain.\nPersembahan rock retro berkumandang sepanjang hari.\n\n\nFestival International Motomania of Kuala Lumpur 2019 telah menggegarkan ibu kota sepanjang hujung minggu lalu, bermula dari hari Jumaat, 22 Februari, hingga hari Ahad, 24 Februari 2019.\n\nDiadakan di Pusat Pelancongan Malaysia (MaTiC), ia telah dikunjungi oleh para penunggang dan penggemar motosikal, dan juga para pelancong. Terdapat pelbagai aktiviti yang menyeronokkan telah diadakan sepanjang hari hinggalah ke malam, supaya pengunjung tidak pernah berasa bosan.\n\nPenjual motosikal premium dan produk berkaitan motosikal juga turut menghadirkan diri, antaranya ialah Harley-Davidson Petaling Jaya, Aprilia Malaysia, Moto Guzzi, Malaysia, Hong Leong Yamaha Motor, Indian Motorcycles, Ducati Malaysia, dan Shell Advance Malaysia.\n\nGerai Shell Advance Malaysia sibuk dengan pengunjung sepanjang festival kerana adanya sebuah promosi istimewa. Pengunjung yang membeli minyak pelincir Shell Advance AX7 dan Shell Advance Ultra dengan PurePlus Technology akan menerima hadiah eksklusif tuala, penutup motosikal dan cenderahati. Mereka juga melayakkan diri untuk cabutan bertuah pada hari terakhir.\n\nSelain itu, ada juga para penjual yang lain yang telah memperagakan produk mereka, antaranya kereta mewah (termasuklah sebuah Ford Mustang!), motosikal retro (Suzuki Katana, Suzuki RG500 Walter Wolf), kelengkapan menunggang, dan barangan-barangan yang lain.\n\nAktiviti-aktiviti yang telah disediakan termasuklah pertandingan motosikal retro, pertandingan motosikal buatan khas, pertandingan kugiran, dan konsert yang menampilkan ikon-ikon rock terhebat negara seperti Datuk Awie, Mus May, Bandi Amuk, dan lain-lain. Turut diselitkan adalah kumpulan tempatan yang telah tampil di atas pentas dan membuktikan negara kita tidak kurangnya bakat yang boleh diketengahkan lagi.\n\nMakanan dan minuman telah disediakan oleh gerai-gerai trak makanan. Mereka telah menyajikan pelbagai pilihan hidangan tempatan dan juga antarabangsa.\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "790 Adventure\n790 Adventure R\nBERITA ANTARABANGSA\nEICMA\nKTM \n\nKTM 790 Adventure 2019 dan KTM 790 Adventure R 2019 Dilancarkan \n\n\nPosted on November 7, 2018 by Zarul Faiz \n\n\n\n\nMotosikal KTM 790 Adventure 2019 dan KTM 790 Adventure R 2019 telah dilancarkan.\nModel asasnya itu lebih sesuai untuk kegunaan jalan raya manakala varian R adalah untuk penunggangan off-road.\nModel-model ini telah diperkenalkan di pertunjukan EICMA 2018.\n\n\nMotosikal KTM 790 Adventure 2019 dan KTM 790 Adventure R 2019 telah pun diperkenalkan di acara pertunjukan EICMA.\nKedua-dua buah model ini telah berada dalam fasa pembangunan buat beberapa ketika, di mana KTM telah melancarkan model 790 Duke terlebih dahulu.\n\nKedua-dua model ini adalah varian yang berkongsi spesifikasi asas yang sama. Bagaimana pun, model 790 Adventure yang asas lebih sesuai untuk digunakan atas jalan raya, manakala bagi motosikal 790 Adventure R pula bagi penunggangan off-road yang lasak.\nDan seperti mana dengan mana-mana motosikal KTM, ianya dilengkapi dengan pelbagai jenis perincian, dan di sini kami bawakan yang paling anda ingin ketahui. Enjinnya menghasilkan 94hp dan 88Nm. Kuasa enjin dikurangkan sebanyak 11hp berbanding enjin model 790 Duke, kerana ianya ditala untuk tebaran tork yang lebih luas dan bukannya kelajuan semata-mata.\n\nMotosikal 790 Adventure asas menggunakan fork WP APEX 43mm dan penyerap hentakan belakang WP, memberikan ruang gerak sebanyak 200mm di kedua-dua bahagian hadapan dan belakang. Bagi varian 790 Adventure R pula, ianya dilengkapi dengan fork WP XPLOR dan penyerap hentakan belakang WP, kedua-duan dengan ruang gerak sehingga 240mm bagi memberikannya kelegaan tanah yang lebih banyak. Kedua-dua model ini dilengkapi dengan roda hadapan 21 inci dan roda belakang 18 inci.\nSelain itu, pelana model asas adalah pelana dua tempat duduk rata, manakala bagi model R pula didatangkan dengan aturcara dwi-pelana bertingkat.\n\nBagi kelengkapan elektronik pula, kedua-dua buah motosikal ini menggunakan IMU (Inertial Measurement Unit) untuk Cornering ABS sensitif sudut condong dan kawalan cengkaman. ABS-nya boleh dimatikan atau hanya untuk roda belakangnya.\n\nTerdapat tiga mod penunggangan standard, beserta dengan mod Rally tambahan. Mod Rally adalah kelengkapan pilihan tambahan bagi model asas dan standard bagi model R.\n\nPenggayaannya memberikan motosikal ini rupa bentuk sebuah jentera perlumbaan Rali Dakar dan didatangkan dengan lampu hadapan LED terbahagi dua.\n\nAdvertisements",
        "BERITA TEMPATAN\nNaza Premira\nvespa \n\nVespa Notte Sprint 150 & GTS Super 300 2019 edisi khas dilancarkan! Dari RM17,700 \n\n\nPosted on February 14, 2019 by Sep Irran \n\n\n\nNaza Premira Sdn Bhd iaitu pengedar rasmi jenama Vespa di Malaysia telah melancarkan dua model edisi khas Notte hari ini iaitu Vespa Notte Sprint 150 i-Get ABS dan Vespa Notte GTS Super 300 ABS untuk permulaan 2019. Model istimewa Notte ini direkabentuk berasaskan unsur kepakaran teknikal dan mekanikal yang digunakan dalam pembinaan semua Vespa moden.\n\nEdisi khas Notte yang bermaksud malam memberi sebuah imej skuter yang penuh misteri tapi elegan khas untuk mereka yang menitikberatkan gaya terperinci. Dengan unsur grafik hitam sepenuhnya, gaya total black warna hitam matt diserlahkan lagi dengan bahagian hitam yang lain seperti cermin sisi, bahagian tie hadapan, hujung bar pemegang dan banyak lagi.\n\nKedua-dua model Notte Sprint 150 dan GTS Super 300 juga dilengkapi dengan tempat duduk hitam, lencana logo edisi khas, dan rim serta penghadang ekzos jenis glossy.\nBagi mereka yang inginkan sesuatu yang penuh bergaya, lincah dan juga sporty, model Vespa Notte Sprint 150 i-Get ABS 2019 boleh menjadi pilihan sesuai untuk anda pada harga jualan RM17,700 (tanpa insurans).\n\nDengan enjin 155cc i-Get satu silinder dengan sistem suntikan bahan api, model Sprint 150 ini mampu menjana 12.7hp pada 7,750rpm dan 12.8Nm tork maksimum pada 6,500rpm. Ini memberi daya pecutan yang lebih menarik kepada skuter seberat 120kg sahaja.\nModel Notte Sprint 150 ini juga dilengkapi dengan sistem ekzos dan transmisi yang direkakhas untuk gaya tunggangan yang lebih selesa dan juga senyap.\n\nInginkan sesuatu yang lebih berkuasa? Vespa Notte GTS Super 300 ABS 2019 dilengkapi dengan enjin 278cc Quasar satu silinder bersama sistem Start & Stop yang bukan sahaja berkuasa tinggi malah menjimatkan penggunaan bahan api. Model GTS Super 300 ini juga mampu menjana 21hp pada 7,750rpm dan 22Nm tork maksimum serendah 5,000rpm.\n\nModel Vespa Notte GTS Super 300 ABS akan ditawarkan pada harga RM29,000 (harga asas tanpa insurans) dan boleh didapati di semua pusat pameran rasmi Vespa di seluruh negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya \n\nIni 6 Kenderaan Paling Ikonik Dalam Francais Avengers! \n\n\nPosted on May 1, 2019May 1, 2019 by Amirul Azreen \n\n\nSelepas 22 filem dalam tempoh 11 tahun, francais Avengers kini tiba ke penghujungnya dengan Avengers: The Endgame yang kini di tayangkan di pawagam seluruh negara.\nDalam tempoh sama kita telah disajikan dengan aksi tanpa henti oleh setiap watak dan tidak lupa juga beberapa jentera ikonik yang menjadikan francais Marvel antara filem yang paling digemari ramai.\nSebelum Thanos sempat memetik jarinya buat kali kedua, kita lihat antara kereta dan motosikal yang telah membuat penampilan dan francais Avengers selama ini:\n1. Audi R8 (Siri Iron Man, Avengers: Age of Ultron, Captain America: Civil War)\n\nAudi R8 meraih populariti yang cukup tinggi sejak diperkenalkan dalam filem Iron Man yang pertama pada 2008. Generasi pertama R8 menjadi kenderaan ikonik buat Tony Stark (Robert Downey Jr). Audi R8 Spyder turut membuat penampilan dalam Iron Man 2 diikuti Audi R8 e-tron dalam Iron Man 3. Audi R8 generasi kedua turut muncul dalam Avengers: Age of Ultron dan kemudian dalam Captain America: Civil War.\n2. Honda NSX Concept (The Avengers 2012)\n\nJika anda menyaksikan Avengers Phase 1 bagi Marvel Cinematic Universe yang pertama kalinya mengumpulkan kesemua superherodalam satu filem. Anda pastinya tidak terlepas kemunculan pertama Honda NSX Concept di penghujung filem. Bukan sahaja peminat filem berasa teruja malah peminat kereta juga melompat apabila Honda memaparkan buat julung kalinya NSX Concept!\n3. Chevrolet Corvette Stingray (Captain America: The Winter Soldier 2014)\n\nMeskipun filem ini beri fokus pada Steve Rodgers (Chris Evans) sebagai Captain America namun kereta tersebut membuat penampilan dengan Natasha Romanoff atau Black Widow (Scarlett Johansson) sebagai pemandu!\n4. Lamborghini Huracan (Doctor Strange 2016)\n\nPenampilan Lamborghini Huracan seakan gandingan tepat buat watak Stephen Strange (Benedict Cummberbatch) yang memaparkan imej berlagak, sombong dan seorang playboy. Tapi sayang, kerana Strange dan Huracan kemudiannya terhumban ke dalam gaung begitu sahaja.\n5. Harley-Davidson LiveWire (Avengers: Age of Ultron 2015)\n\nRamai yang tertanya-tanya motosikal apa yang sebenarnya ditunggang Black Widow dalam filem ini? Harley-Davidson memberikan sekilas gambaran jentera elektrik yang bakal mereka perkenalkan secara rasminya bagi tahun 2020!\n6. Harley-Davidson Street 750 2014 (Captain Americ: Winter Soldier 2014)\n\nHarley-Davidson telah pun membuat penampilan setahun sebelum projek LiveWire dengan Harley-Davidson Street 750 2014. Jentera yang dihasilkan di India itu muncul dalam beberapa babak penting filem tersebut dan turut membuat penampilan dalam Avengers: Age of Ultron.\nHakikatnya banyak lagi kenderaan yang telah membuat penampilan dalam francais Marvel antaranya Lexus LC (Black Panther), Ford Mustang (Guardians of The Galaxy Vol.2), Triumph Spitfire (Ant-Man) dan Chevrolet Tahoe (Captain America: The Winter Soldier) .\nApa yang pasti disebalik kejayaan Marvel dengan francais Avengers, penampilan jentera-jentera ini turut memainkan peranan penting dalam membantu setiap superhero. Diharapkan kita dapat menyaksikan lebih banyak penampilan kereta dan motosikal dalam filem-filem akan datang!\n(SUMBER: Car and Bike)\nAdvertisements",
        "BERITA ANTARABANGSA\nMoto Malaya\nMotosikal Elektrik \n\nMotoE: 18 Jentera Terbakar, Aksi Pembukaan Di Jerez Akan Dibatalkan? \n\n\nPosted on March 14, 2019 by Amirul Azreen \n\n\n\nSaingan sulung kejuaraan MotoE, yang dirancang akan bermula pada Mei ini mungkin terpaksa ditangguhkan apabila 18 jentera motosikal elektrik hangus dijilat api dalam insiden kebakaran di Litar Jerez, Sepanyol, malam tadi.\nKebakaran tersebut tercetus dibahagian garaj sementara yang menempatkan kesemua 18 jentera Energica Eco yang diijadualkan untuk melalui sesi ujian kedua.\n\nMotoE  yang dijadualkan untuk berlangsung di Jerez sebelum meneruskan aksi di Le Mans, Sachsenring, Red Bull Ring dan Misano  kini kesuntukan masa dalam percubaan untuk menghidupkan semula kesemua 18 jentera dan infrastruktur yang hangus dalam kebakaran.\nDifahamkan, segala peralatan pasukan termasuk laptop dan kit pelumba telah hangus sama sekali namun tiada sebarang individu yang cedera dalam insiden terbabit.\n\nDengan hanya tempoh kurang enam minggu sebelum pembukaan tirai perlumbaan, Energica dilihat tidak akan sempat dalam menghasilkan kesemua 18 jentera sekaligus mencetuskan tanda tanya sama ada pusingan pertama di Jerez akan diteruskan.\nSiri ujian kedua berlangsung semalam di Jerez dengan pelumba Brazil, Eric Granado mencatat masa terpantas dengan 1 minit 48.984 saat, mengatasi masa dicatat Bradley Smith November tahun lalu.\nAdvertisements",
        "BERITA ANTARABANGSA\nFord\nKereta \n\nFord F-Series Super Duty 2020 dilancarkan di Amerika Syarikat \n\n\nPosted on February 6, 2019 by Sep Irran \n\n\nFord F-450 2020\nPasaran kenderaan di Amerika Syarikat adalah antara pasaran yang paling menarik lebih-lebih bagi dalam segmen trak pikap. Antara kriteria yang diberikan keutamaan bagi golongan mat salleh disana adalah saiz dan juga kuasa. Dengan itu, Ford America telah melancarkan generasi terkini Ford F-Series Super Duty 2020 yang merangkumi tiga model trak pikap gergasi iaitu F-250, F-350 dan F-450.\nFord F-250 2020 King Ranch\nBagi generasi terkini siri model F-Series Super Duty ini, Ford telah mengembalikan dua pilihan enjin jenis V8 yang paling besar dan berkuasa iaitu 7.3-liter petrol V8 dan 6.7-liter Power Stroke diesel V8. Ketiga-tiga varian baharu F-Series Super Duty dilengkapi dengan sistem transmisi automatik 10-kelajuan TorqShift baharu.\nFord F-350 2020\nGabungan enjin dan transmisi memastikan powertrain berfungsi dengan lancar dengan semua komponen rangka dan juga segala kalibrasi bahagian kenderaan yang lain. Enjin 7.3 liter petrol V8 ini menghasilkan prestasi tinggi dalam pakej yang padat dan dijangka enjin V8 petrol paling berkuasa di kelasnya. Ini memberikan ketahanan, kemudahan penyelenggaraan, dan keupayaan menunda dan muatan pelanggan yang tinggi.\nThis slideshow requires JavaScript.\nPilihan enjin 6.7 liter diesel V8 generasi ketiga mempunyai sistem suntikan bahan api baru dengan keupayaan 36,000-psi kuasa penyuntik serba yang tepat meter dan menyembur sehingga lapan kali setiap strok untuk mengawal tahap bunyi dan mengoptimumkan pembakaran. Unit turbo baharu dan sistem elektronik menyediakan peningkatan kecekapan pam dan tindak balas pendikit.\n\nPara pelanggan juga masih mempunyai pilihan untuk mengekalkan pilihan enjin standard 6.2-liter petrol V8 dengan pakej harga tawaran yang lebih rendah.\nBagi model 2020, semua model F-Series Super Duty 2020 juga didatangkan dengan kebolehan Pro Trailer Backup Assist yang memberi kawalan pengendalian tertinggi walaupun treler terbesar ke dalam ruang yang lebih sempit.\n\nDengan menggunakan roda stereng dan tambahan tombol sokongan Pro Trailer Backup Assist, pemandu kini lebih mudah untuk mengarah treler melalui kamera terbalik. Sistem Trailer Reverse Guidance menunjukkan sudut dan arah treler, dan memberikan cadangan pemandu untuk mengendalikan treler yang paling efisien.\n\nSpesifikasi menarik yang lain adalah:\n\nFordPass Connect dengan 4G LTE modem dan Wi-Fi\nBlind Spot Information System\nPre-Collision Assist dengan Automatic Emergency Braking dan Pedestrian Detection\nWireless charging\nPort USB-C\nReka bentuk bahagian hadapan baharu dengan peningkatan sistem penyejukan dan pencahayaan\nReka bentuk kabin baharu\n\n\nSetakat ini, Ford masih belum mengeluarkan senarai harga bagi mana-mana model F-Series Super Duty 2020 tetapi ia akan mula dijual di pasaran Amerika mulai musim luruh. Pasaran Malaysia? Boleh layan Ford Ranger Raptor atau Sutton CS3500 Monster Truck dulu.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya\nmotogp \n\nSkuter Elektrik Super Soco CUx Ducati Didedahkan \n\n\nPosted on May 21, 2019 by Amirul Azreen \n\n\n\nSkuter Super Soco CUx Ducati ini bukanlah jentera yang dihasilkan sepenuhnya oleh Ducati, sebaliknya ia merupakan kerjasama dengan syarikat skuter elektrik yang berpangkalan di UK.\nMenariknya, ini adalah model skuter elektrik yang digunakan pasukan MotoGP Ducati di padok.\nDucati juga tidak melakukan perubahan ketara terhadap rekaan keseluruhan CUx selain daripada mengenakan warna tema Ducati  merah dan putih.\nSkuter tersebut ditawarkan pada harga GBP2,299 (RM12, 218) sekaligus menjadikannya skuter elektrik paling mahal dalam pasaran.\n\nCUx Ducati dijana dengan bateri 30 Ah Litium Ion dan mampu menghasilkan sekitar 3.6 hp dan 130 Nm.\nSeperti skuter elektrik lain, CUx Ducati mampu mencapai kelajuan 45 km/j dan boleh pergi sejauh 75 km dengan sekali caj  selama 3.5 jam.\nSkuter elektrik tersebut turut dilengkapi dengan lampu depan LED dan kamera berdefinisi tinggi di bahagian depan bagi merekodkan perjalanan. Kamera tersebut juga mampu bertindak sebagai kamera swafoto!\nSelain itu, ia turut memiliki sensor G-Force, yang akan diaktifkan secara automatik dan menghantar maklumat tersebut ke telefon pintar penunggang.\nAdvertisements",
        "BERITA TEMPATAN\nKereta\nPeugeot \n\nPeugeot 3008 menang anugerah Malaysia Car of the Year 2018! \n\n\nPosted on December 4, 2018 by Sep Irran \n\n\n\nAnugerah Malaysia Car of the Year 2018 (COTY 2018) yang dianjurkan oleh Institut Automotif, Robotik & IoT Malaysia (MARII) sebentar tadi telah menobatkan Peugeot 3008 1.6 Active sebagai pemenang anugerah utama.\n\nModel premium keluaran Peugeot ini juga telah memenangi dua lagi anugerah pada malam ini iaitu Compact Crossover of the Year dan Good Design Awards.\n\nMercedes-Benz Malaysia (MBM) juga menyambut kegemilangan dengan memenangi lima anugerah bagi model-model berbeza iaitu:\n\nPremium Crossover  Mercedes-Benz GLC 200\nPremium SUV  Mercedes-Benz AMG GLC 43\nExecutive Sedan  Mercedes-Benz C 200 AMG\nPremium Executive Sedan  Mercedes-Benz AMG C 43\nLimousine  Mercedes-Benz S 450 L AMG Line\n\n\nBerikut adalah pemenang-pemenang kategori yang lain:\n\nEntry Level  Perodua Myvi 1.5\nHot Hatch  Volkswagen Golf 2.0 GTI (Facelift)\nPickup Truck Twin Cab  Ford Ranger 2.2 Wildtrak\nMidsize Crossover  Mazda CX-5 2.2 GLS Skyactiv-D 2WD\nMPV (bawah RM200,000)  Kia Grand Carnival 2.2D SX\nMPV (atas RM200,000)  Toyota Alphard 3.5\nEntry Level SUV  Subaru XV 2.0i-P AWD\nMidsize SUV  Mitsubishi Outlander 2.4 4WD\nMidsize Premium SUV  Volvo XC60 T8 Inscription\n\n\nSelain dari itu, terdapat juga anugerah bagi jenama PHEV (plug-in hybrid vehicle) paling laris yang telah dimenangi oleh BMW manakala jenama model hibrid paling laris jatuh kepada Honda. Model yang paling banyak dieksport merupakan Mazda CX-5.\n\nTurut hadir untuk memeriahkan lagi acara anugerah Car of the Year 2018 adalah Perdana Menteri Malaysia, YAB Tun Dr. Mahathir Mohamad yang telah diberi anugerah COTY Lifetime Automotive Award bagi sumbangan dan usaha beliau kepada industri automotif negara.\n\nAdvertisements",
        "BERITA ANTARABANGSA\nFIM\nFIM Moto-e World Cup\nMoto-e World Cup 2019\nmotogp \n\nPunca Kebakaran Gudang Jentera MotoE Dikenalpasti \n\n\nPosted on March 16, 2019 by Zarul Faiz \n\n\nSumber imej: MCN\n\nPenganjur kejohanan MotoE World Cup telah mengesahkan bahawa punca kebakaran berkenaan adalah sebuah litar pintas.\nGudang sementara bersama dengan jentera dan kelengkapan MotoE di Litar Jerez itu habis musnah dijilat api.\nKebakaran itu telah membantutkan baki ujian pra musim dan juga pusingan pertama pada bulan Mei yang akan datang.\n\n\nPenganjur kejohanan MotoE World Cup telah mengesahkan bahawa satu litar pintas telah dikenalpasti sebagai punca kebakaran yang telah memusnahkan gudang simpanan sementara jentera MotoE di Litar Jerez, di Sepanyol.\nKebakaran itu berlaku sekitar tengah malam, memusnahkan ke semua 18 buah jentera perlumbaan Energica Ego, kelengkapan, peralatan, kit serta kelengkapan para penunggang. Ke semuanya telah disimpan dalam paddock sementara bagi ujian pra musim kejohanan FIM Enel MotoE World Cup 2019.\nSepang International Circuit adalah antara salah sebuah pasukan yang terjejas akibat kebakaran ini.\nSumber imej: MCN\nPusingan pembukaan bagi kejohanan sulung yang dijadualkan akan berlangsung dari 3 hingga 5 Mei, telah dibatalkan. Kejohanan ini bagaimana pun akan tetap diteruskan pada tahun ini.\nPihak polis tempatan masih menyiasat kebakaran ini tetapi telah mengumumkan yang ianya berpunca dari litar pintas. Litar pintas itu kemudiannya telah menyebabkan bateri berketumpatan tinggi terbakar, yang mana ianya adalah sebahagian daripada pengecas berprestasi tinggi yang digunakan dalam MotoE. Punca litar pintas itu bagaimana pun masih belum disahkan.\nLitar pintas akan mengakibatkan peningkatan suhu yang mendadak, yang menyebabkan thermal runaway pada bateri litium. Dan dari situ, akan berlaku tindak\nbalas rantai yang menyebabkan kepincangan tugas imbangan haba sistem tersebut dan kebakaran.\nJentera-jentera berkenaan tidak disambungkan pada infrasstruktur pengecasan sewaktu berlakunya kebakaran.\nJentera perlumbaan MotoE Enel, MotoGP Qatar 2018\nAdvertisements",
        "BERITA TEMPATAN\nBikes Republic\nMoto Malaya\nnews \n\nKelakuan Buruk Pemandu Kereta Dirakam Oleh GoPro \n\n\nPosted on October 18, 2018 by Zarul Faiz \n\n\n\n\nIa cukup membimbangkan apabila orang ramai bertanggapan yang semua penunggang motosikal merbahaya.\nSetiap kemalangan atau insiden berkaitan motosikal akan menjadi bahan gosip hangat.\nDi sini, salah seorang editor kami telah berjaya merakam tindakan merbahaya beberapa orang pemandu kereta.\n\n\nSering kali kita akan mendengar khabar dan berita mengenai insiden berkaitan motosikal yang menyebabkan para pahlawan papan kekunci mula tidak senang duduk jika mereka tidak memberi ulasan dan pandangan professional masing-masing. Malah, ada juga wartawan senior yang bukan dari warga media permotoran turut terdorong untuk mengeruhkan lagi keadaan dengan mengkritik para penunggang motosikal, tanpa melakukan sebarang kajian. Kini, kami telah memiliki satu rakaman video GoPro yang telah diambil oleh editor di laman saudara kami, menunjukkan pemandu-pemandu kereta yang telah memandu secara merbahaya, dan boleh menyebabkan kemalangan. Dan ini bukannya satu anomali, kerana sebagai penunggang motosikal sudah semestinya kita sering bertemu pemandu seperti ini, tetapi, kedua-dua pemandu ini adalah yang paling semberono sekali pernah kami temui.\n8 Things Drivers Dont Understand About Motorcycles\n\nSebelum kami meneruskan dengan lebih lanjut, ingin kami nyatakan terlebih dahulu bahawa kami tidaklah mengatakan yang semua penunggang motosikal itu baik dan semua pemandu kereta itu tidak berhemah. Sejujurnya, pasti ada sahaja mereka yang tidak berhemah tidak kiralah penunggang motosikal mahu pun pemandu kereta. Sering kali saya temui mereka yang memandu atau menunggang secara merbahaya, tidak kiralah ke mana sahaja saya pergi.\nVideo 1\n\nVideo ini telah dirakam dalam satu konvoi ke Pantai Timur. Trak berkenaan menghimpit editor kami dari kanan tanpa memberi sebarang isyarat, lagilah tidak untuk memastikan sebelah kirinya tiada kenderaan.\n\nDapat dilihat yang editor kami telah menuding kepada kamera GoPro yang dipaut pada helmetnya sebagai amaran. Namun pemandu tersebut terus menyondol masuk.\nPemandu tersebut bermula dari laluan paling kanan ke laluan paling kiri tanpa memberi sebarang isyarat, sebelum memintas sebuah lori, sekali lagi tanpa memberi isyarat. Pemandu berkenaan tetap melihat ke hadapan sahaja sepanjang masa.\nVideo 2\n\nPemandu yang memandu kereta Proton Saga berwarna merah secara merbahaya ini nampak tidak boleh menunggu konvoi yang sedang memintas beberapa buah kereta. Dia mengambil tindakan memintas di laluan kecemasan.\n\nEditor kami terpaksa memberi amaran kepadanya, risau yang dia akan mengejutkan kenderaan yang dipintasnya yang boleh menyebabkan kenderaan tersebut merempuh masuk laluan konvoi motosikal yang sedang memintas.\nJika anda rasa yang konvoi itu sengaja berada di lorong memintas, mereka hanya mengambil masa 30 saat sahaja untuk memintas sebelum kembali ke laluan sebelah kiri. Mereka tidaklah secara sengaja hanya berada di lorong paling kanan.\nKesimpulan\nPengguna jalan raya di Malaysia perlulah mencari cara untuk wujud bersama, dan bukannya menuding jari sesama sendiri.\nSepuluh Perkara Yang Tidak Patut Dilakukan Seorang Penunggang Motosikal (Bahagian 1)\n\nSelain itu, kebanyakan pengguna kenderaan, termasuklah penunggang motosikal, hanya mengetahui asas pengendalian kenderaan masing-masing, tidak lebih dari itu. Walaupun inisiatif untuk membaiki diri terletak pada setiap individu, tidak banyak antara kita yang sanggup menyertai kelas memandu dan menunggang lanjutan. Satu-satunya cara mengatasi masalah ini adalah dengan pihak berkuasa menjadikannya kelas wajib. Kebanyakan negara maju telah melakukannya. Mereka yang lulus akan diberikan diskaun untuk insurans dan pelbagai hadiah menarik yang lain.\nKami juga mengesyorkan setiap penunggang motosikal menjadikan peranti rakaman video sebagai kelengkapan wajib kita keluar menunggang. Terdapat pelbagai model perakam video yang mampu milik di dalam pasaran selain daripada model GoPro Hero 7 Black yang paling canggih ini.\nBuat masa ini, marilah kita menjaga keselamatan dan kesejahteraan sesama kita di atas jalan raya. Hentikanlah menunggang dan memandu seperti ianya satu perlumbaan.\n\nAdvertisements",
        "BERITA TEMPATAN\nMoto Malaya \n\nPerodua Bersama KPDNHEP Tekad Banteras Penjualan Alat Ganti Tiruan \n\n\nPosted on July 3, 2019 by Amirul Azreen \n\n\n\nPerusahaan Otomobil Kedua Sdn Bhd (Perodua) meluahkan rasa bimbang terhadap pelambakan alat ganti tiruan yang terdapat dalam pasaran ketika ini.\nKami sedar bahawa terdapat banyak alat ganti tiruan menggunakan logo Perodua ketika ini dan ada sebahagian daripadanya sukar untuk dibezakan dengan alat ganti tulen antaranya, minyak pelinciri, penapis minyak, penyerap hentakan dan pad brek. Senario ini amat membimbangkan, jelas Pengarah Urusan Perodua Sales Sdn Bhd, Datuk Dr Zahari Husin.\n\nMenurut laporan The Edge, Perodua bimbang orang ramai akan mudah tertipu dengan penggunaan alat ganti tiruan yang ternyata tidak menjalani sesi ujian yang sewajarnya sekaligus dapat menggugat keselamatan pemandu.\nBagi mengatasi permasalahan ini, Perodua telah mengadakan sesi pertemuan dengan pegawai penguatkuasa daripada Kementerian Perdagangan Dalam Negeri Dan Hal Ehwal Pengguna (KPDNHEP), semalam.\nPertemuan itu menyaksikan lebih 120 pegawai KPDNHEP telah dimaklumkan mengenai isu ini dan cara-cara untuk membezakan alat ganti tulen dan tiruan.\nSementara itu, Perodua menggesa agar orang ramai untuk tidak mudah mempercayai pengedar yang menjual alat ganti tiruan sebaliknya dapatkan alat ganti tulen di pengedar Perodua yang sah atau di 179 pusat servis Perodua di seluruh negara.\nAdvertisements",
        "BERITA ANTARABANGSA\nBullet 350 Trials\nBullet 500 Trials\nMoto\nRoyal Enfield \n\nMotosikal Royal Enfield Bullet 350 Trials Dan Royal Enfield Bullet 500 Trials Dilancarkan \n\n\nPosted on March 27, 2019 by Zarul Faiz \n\n\n\n\nModel Royal Enfield Bullet 350 Trials dan Royal Enfield Bullet 500 Trials telah dilancarkan.\nPelancarannya itu adalah susulan kepada video teaser sebuah motosikal yang ditunggang secara off-road.\nKedua-dua buah model ini berasaskan kepada model Bullet 350 dan Bullet 500, tetapi dengan beberapa buah perbezaan.\n\n\nModel Royal Enfield Bullet 350 Trial dan Royal Enfield Bullet 500 Trial telah dilancarkan, susulan kepada video usikan yang menunjukan motosikal ala scrambler yang ditunggang secara off-road.\nBagaimana pun, tidak seperti motosikal scrambler yang menjadi kegilaan masa kini, Royal Enfield telah melengkapkan motosikal-motosikal Bullet 350 dan Bullet 500 ini bagi penunggangan off-road.\nGelaran Trials pada namanya itu mungkin agak mengelirukan pada ketika ini. Ini kerana motosikal trial adalah motosikal yang kompak, ringan, dan tanpa pelana, yang digunakan bagi merentasi sebarang halangan.\nNamun, motosikal Trials ini lebih membayangkan kepada motosikal off-road ekstrim zaman 60-an.\n\nDan oleh kerana itu, kedua-dua motosikal Bullet Trials ini telah dilengkapi dengan ciri-ciri off-road berbanding dengan motosikal kegunaan jalan raya. Model-model ini menggunakan roda hadapan 19 inci dan roda belakang 18 inci, dapra yang lebih pendek, peredam ekzos terjongket, pelana pautan pegas, dan rak bagasi di tempat pelana pembonceng.\nDari segi gaya, tangki bahanapi dan panelnya digarap dari model Bullet, begitu juga dengan enjinnya. Bagaimana pun, lampu hadapannya berbeza, serta palang pemegangnya juga lebih tinggi. Kerangka model 350 Trials dicat dengan warna merah, manakala bagi model 500 Trials dengan warna hijau.\nTampak ranggi bukan? Agak-agaknya ada tak sesiapa yang akan menunggangnya sewaktu acara Distinguished Gentlemans Ride tahun ini?\n\nAdvertisements",
        "Audi\nBERITA ANTARABANGSA\nKereta \n\nAudi R8 V10 plus Coupe Competition Package 2018  10 unit sahaja! \n\n\nPosted on October 20, 2018 by Sep Irran \n\n\n\nAudi telah melancarkan sebuah model Audi R8 V10 yang berorientasikan prestasi paling tinggi di Amerika Syarikat iaitu Audi R8 V10 plus Coupe Competition Package 2018. Model Audi R8 yang telah disiap pasang dengan segala kelengkapan bahagian prestasi dari Audi Sport termasuk pakej aerodinamik lengkap yang dibina menggunakan gentian karbon.\n\nHanya 10 unit sahaja yang akan dijual di pasaran Amerika Syarikat segala aspek berkenaan prestasi model Audi R8 V10 plus Coupe Performance Package telah dioptimumkan. Dengan pakej ini, berat keseluruhan telah direndahkan dan downforce dipertingkatkan dengan penggunaan plat penyokong titanium dan pad brek seramik karbon.\n\nRoda 20-inci yang diilhamkan dari model Audi R8 GT4 juga berjaya mengurangkan berat keseluruhan sebanyak 12kg yang juga menunjuk usaha Audi dalam membawa teknologi perlumbaan untuk kereta jalanan mereka. Segala pengurangan berat ini berjaya meningkatkan daya downforce ke paras optimum walaupun pada kelajuan maksimum 315km/j!\n\nSpesifikasi menarik yang terdapat pada Audi R8 V10 plus Coupe Competition Package 2018 adalah:\n\nWarna dalaman Suzuka Gray\nKerusi lumba hitam dengan jahitan merah\nPakej luaran Black Optic Audi\nStereng dinamik\nPakej kulit lengkap bagi bahagian dalaman\nSistem audio Bang & Olufsen (13 pembesar bunyi)\nAero kit lengkap gentian karbon\n\n\nModel edisi terhad Audi R8 ini akan dipasarkan mulai November 2018 dengan harga $237,350 (RM986,901). Dengan hanya 10 unit sahaja, anda memerlukan lebih modal jika ingin memiliki model ini di luar Amerika Syarikat.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Moto Malaya \n\nHarga Proton X70 diumumkan  Dari RM99,800! \n\n\nPosted on December 13, 2018 by Sep Irran \n\n\n\nSetelah sekian lama model pertama SUV dari Proton telah dipratontonkan, Proton kini telah mengumumkan harga rasmi bagi model Proton X70 iaitu dari RM99,800 hingga RM123,800 (harga atas jalan tanpa insurans). Tempahan bagi model premium SUV ini telah pun dibuka sejak bulan Oktober dan para pelanggan boleh membuat pilihan dari empat varian berbeza.\n\nEmpat varian tersebut adalah Standard 2WD, Executive 2WD, Executive AWD dan Premium 2WD. Kesemua model Proton X70 akan menggunakan enjin 1.8-liter TGDI (Turbo Gasoline Direct Injection yang mampu menjana sebanyak 181hp dan 285Nm tork maksimum. Terdapat lima pilihan warna luaran berbeza iaitu Snow White, Armour Silver, Jet Grey, Cinnamon Brown dan Flame Red.\n\nDengan harga yang ditawarkan oleh Proton, para pemilik juga boleh menikmati sistem interaktif dan inovatif yang bernama GKUI atau Sistem Maklumat Kokpit Bersepadu. Sistem yang hanya terdapat pada varian tertinggi Premium 2WD menawarkan pelbagai fungsi-fungsi menarik dalam pemberian maklumat berkenaan keselamatan, prestasi dan juga cici-ciri sambungan melalui aplikasi dan teknologi canggih.\n\nBagi sistem GKUI terkini, varian tertinggi Proton X70 menawarkan pelbagai fungsi-fungsi menarik kepada para pengguna dan pihak Proton telah pun memberi maklumat yang penting lagi menarik berkenaan keselamatan, prestasi dan juga cici-ciri sambungan melalui aplikasi dan teknologi canggih.\n\nSkrin sentuh 8-inci yang terdapat di dalam Proton X70 ini telah dipertingkatkan lagi dengan lima aplikasi yang menawarkan perkhidmatan seperti radio dan muzik dalam talian, navigasi, ramalan cuaca dan pengecaman suara melalui kad eSIM yang akan didaftarkan untuk para pemilik dalam proses pembelian.\n\nCiri-ciri menarik yang akan terdapat pada Proton X70 ini ialah:\n\nSistem kemaskini OTA (Over-the-Air)\nSembilan pembesar suara termasuk power amplifier dan subwoofer\n6 port USB (termasuk satu di atas cermin sisi belakang untuk menyambung kamera video)\nSistem keselamatan pasif, aktif, dan maju\n\nPasif  struktur rangka kenderaan yang kuat\nAktif  kawalan kestabilan elektronik (Bosch 9.1, ABS, EBD, BA, TCA, HHA dan HDC)\nMaju  5 kamera, 20 sensor dan radar untuk model premium yang dilengkapi dengan Advanced Driver Assistance System\nBrek kecemasan kendiri (Automatic Emergency Braking)\nAmaran perlanggaran depan (Front Warning Collision)\nKawalan memandu adaptif (Adaptive Cruise Control)\nSistem maklumat titik buta (Blind Spot Information System)\n\n\nKawalan lampu hadapan pintar (Intelligent High Beam ControlEnjin 1.8-liter TGDI (Turbo Gasoline Direct Injection) dengan 181 kuasa kuda dan 285Nm tork\nTiga mod memandu (Normal, Eco dan Sport)\n\n\nUntuk maklumat lanjut berkenaan SUV pertama dari Proton, sila layari www.proton.com/ProtonX70.\nAdvertisements",
        "BERITA ANTARABANGSA\nMotorcycle Club\nMotorcycle Group \n\nKumpulan Motosikal Melindungi Masjid Di Seluruh New Zealand \n\n\nPosted on March 21, 2019 by Zarul Faiz \n\n\nSumber imej: Getty Images dan Business Insider\n\nKumpulan-kumpulan bermotosikal telah melindungi masjid di seluruh New Zealand berikutan serangan masjid Christchurch.\nSerangan berkenaan terjadi pada 15 Mac 2019 di dua buah masjid di Christchurch, sewaktu Solat Jumaat.\nKumpulan-kumpulan ini memberikan perlindungan kepada komuniti beragama Islam bagi membolehkan mereka beribadat dengan aman.\n\nKumpulan-kumpulan bermotosikal telah melindungi masjid-masjid di seluruh New Zealand berikutan serangan masjid minggu lalu. Serangan berkenaan telah berlaku pada 15 Mac 2019, di dua buah masjid di Christchurch, sewaktu Solat Jumaat. 50 orang telah terkorban manakala 50 lagi tercedera.\nKumpulan-kumpulan bermotosikal (atau lebih kerap digelar sebagai geng motosikal oleh media massa) ini, antaranya adalah The Mongrel Mob, King Cobra, dan The Black Power, berikrar akan melindungi komuniti beragama Islam kawasan mereka.\nThe Mongrel Mob berikrar akan melindungi Masjid Jamia di Hamilton. Presiden kumpulan Mongrel Mob Waikato, Sonny Fatu, Kami akan menyokong dan membantu saudara-saudara beragama Islam selama mana yang mereka perlu. Dia juga turut menambah yang kumpulannya telah dihubungi oleh wakil komuniti beragama Islam yang mengatakan mereka risau akan keselamatan mereka sewaktu menjalankan ibadat Solat Jumaat. Kami diminta untuk menjadi daripada sebahagian daripada jaringan keselamatan bagi membolehkan mereka beribadat tanpa rasa takut.\nSudah pasti kami boleh melakukannya, tiada sebarang halangan dan kami akan berpakaian yang sesuai. Kami tidak akan bersenjata. Kami akan menjaga perimeter dalam pagar masjid dengan ahli komuniti yang lain dengan aman.\nSumber imej: Getty Images dan Business Insider\nDr. Asad Mohsin, presiden Persatuan Muslim Waikato mengatakan yang dia menghargai sokongan yang telah diterima daripada segenap pelusuk masyarakat. Ia memberikan kami kekuatan untuk melawan kesedihan yang kami alami.\nKami ingin mengalukan mereka semua untuk datang ke masjid dan sama-sama beribadat dengan kami. Mereka adalah sebahagian daripada kami seperti mana kami adalah sebahagian daripada mereka. Islam bersifat inklusif, tidak memandang serong  kami tidak menganggap mereka hanya sekadar ahli kumpulan motosikal.\nKami anggap mereka seperti mana-mana orang yang lain dan menghargai yang mereka juga turut melakukan yang sama untuk kami.\nBercakap kepada New Zealand Herald, Dr. Mohsin turut mengatakan, Tiada ketakutan dan kami tidak gentar. Mereka tidak perlu hanya berdiri di luar masjid, mereka boleh masuk ke dalam duduk di belakang di mana khutbah akan diberikan.\nAhli kumpulan The King Cobra turut memberikan penghormatan kepada ahli senior masjid Al-Masjid Al-Jamie di Ponsonby pada hari Sabtu.\nCawangan kumpulan Mongrel Mob yang lain turut menunjukkan penghormatan mereka di seluruh negara, termasuklah cawangan Aotearoa yang telah memberikan penghormatan mereka di Hagley College di Christchurch.\nMalah, telah dilaporkan bahawa salah sebuah cawangan kumpulan bermotosikal yang ada di Australia telah meronda kawasan sebuah masjid di Sydney.\nKami di MotoMalaya ingin mengucapkan takziah kepada keluarga para mangsa dan mendoakan mereka diberikan kesabaran dalam menghadapi ujian ini.\nKepada kumpulan-kumpulan bermotosikal berkenaan, terima kasih kami ucapkan.\nSumber: Evening Standard\n\nAdvertisements",
        "BERITA TEMPATAN\nBMW\nMoto Malaya \n\nBMW Malaysia Semarakkan Kejohanan Maybank 2019 \n\n\nPosted on March 15, 2019 by Amirul Azreen \n\n\n\nBMW Malaysia diumumkan sebagai Rakan Automotif Rasmi bagi Kejohanan Maybank 2019 edisi keempat, hari ini.\nTanda jalinan kerjasama itu turut menyaksikan BMW menyerahkan segerombongan BMW 630i GT bagi kejohanan tersebut yang memegang status bertaraf dunia.\nKetua Komunikasi Korporat BMW Group Malaysia, Sashi Ambi berkata BMW Group kekal komited dengan golf profesional apabila telah pun terlibat sama dalam sukan terbabit selama 30 tahun.\nBMW Group sering dikaitkan dengan acara golf profesional sejak lebih daripada tiga puluh tahun. Kami hadir ke kejohanan golf yang paling berprestij di dunia seperti Piala Ryder dan Omega European Masters. Baru-baru ini, BMW Group juga telah membuktikan komitmennya ke atas Jelajah Eropah sehingga tahun 2022 dengan memperbaharui statusnya sebagai Rakan Rasmi.\nUsaha sama kami dengan Kejohanan Maybank 2019 mencerminkan inisiatif global kami terhadap sukan tersebut,jelasnya.\nKomitmen ditonjolkan BMW terutamanya dalam sukan golf di Malaysia telah pun dibuktikan menerusi penganjuran Piala Antarbangsa Golf BMW 1989 di Malaysia.\nDifahamkan, jentera BMW 6 Series GT tersebut akan bertindak sebagai kenderaan pengangkutan bagi pemain, pegawai pertandingan dan VVIP.\nSelain itu, BMW turut mengambil peluang ini untuk mempersembahkan BMW X3 xDrive30i yang baharu di Saujana Golf & Country Club.\nKejohanan Maybank 2019 akan berlangsung pada 21 hingga 24 Mac ini.\nAdvertisements",
        "BERITA ANTARABANGSA\nDaytona 765\ntriumph\nTriumph Motorcycles \n\nGambar Intipan Prototaip Triumph Daytona 765 Baharu Tersebar \n\n\nPosted on February 9, 2019 by Zarul Faiz \n\n\n\n\nGambar intipan sebuah motosikal prototaip Triumph Daytona 765 telah pun tersebar.\nRamai yang telah menantikan kemunculan Daytona baharu memandangkan pelibatan Triumph dalam Moto2.\nMotosikal prototaip ini kelihatan sama seperti Daytona 765 yang sebelum ini, namun dengan enjin dan suspensi baharu.\n\nMCN telah menyiarkan gambar intipan Triumph Daytona 765 baharu yang sedang menjalani ujian.\nWalaupun pasaran segmen supersport tidaklah semeriah dahulu, para peminat model Triumph Daytona tetap berasa sedih apabila motosikal berkenaan telah dihentikan penghasilannya pada tahun 2016. Pengeluar berkenaan kemudiannya telah melancarkan rangkaian Street Triple 765 bagi menggantikan versi 675, namun tiada petanda mengenai Daytona.\nBagaimana pun, harapan mulai berkuntum apabila Triumph mengumumkan dan kemudiannya mendedahkan enjin Moto2 mereka yang didasarkan daripada model Street Triple. Ramai yang menyangkakan bahawa ini merupakan petanda bagi kemunculan sebuah Daytona baharu.\nPrototaip Triumph Moto2\nBuat masa ini, pengeluarnya masih belum mengesahkan sama ada motosikal baharu itu akan muncul, meski pun dengan kenyataan Ketua Pegawai Produk Triumph yang mengatakan ianya kurang bijak untuk tidak mempertimbangkan kemungkinan ini memandangkan pelibatan mereka dalam Moto2. Kata kuncinya di sini adalah permintaan. Mengapa perlu mereka hasilkan sesuatu yang mempunyai permintaan yang terhad?\nNamun kini, dengan kemunculan gambar intipan ini telah membayangkan hala tuju Triumph dengan model ini.\nMenurut MCN, gambar-gambar ini telah diambil di Sepanyol pada minggu lalu. Berdasarkan gambar-gambar berkenaan, ia tampak agak mirip seperti Daytona 675R, kecuali motosikal ini berpelana tunggal dan tidak mempunyai tempat letak kaki pembonceng.\nDari sudut yang sebaliknya, pelitup enjin itu tidak syak lagi dari enjin 765cc. Model Daytona ini boleh dipertingkatkan lagi sekiranya mereka menggarapkan beberapa buah komponen enjin dari enjin Moto2 mereka, menjadikan motosikal ini model yang lebih mengancam berbanding dengan Street Triple.\nKita tidak nampak panel instrumennya dalam gambar-gambar ini, namun, MCN mengatakan bahawa ianya adalah skrin TFT seperti model Street Triple RS. Kawalan cengkaman sensitif sudut condong berdasarkan IMU enam paksi dan ABS menyelekoh juga sudah pasti ada pada motosikal ini.\nBagi casisnya pula, fork hadapannya tampak seperti fork hlins NIX30, manakala penyerap hentakan belakangnya tampak seperti hlins TTX. Angkup brek hadapan adalah unit Brembo Stylema baharu, yang turut dilengkapkan pada motosikal Ducati Panigale V4/V4 S.\nBila agaknya boleh kita jangka pelancaran motosikal Triumph Daytona 765 yang baharu ini? Kemungkinan besar ianya akan diperkenalkan pada penghujung tahun ini, kerana penyelarasan Euro5 akan bermula pada tahun 2020.\nSumber: https://www.motorcyclenews.com/news/new-bikes/triumph-daytona-765/\n\nAdvertisements",
        "BERITA ANTARABANGSA\nHonda\nMoto Malaya \n\nZarco Bakal Sertai Honda Bagi Projek WSB 2020? \n\n\nPosted on June 8, 2019 by Amirul Azreen \n\n\nSumber: KTM Media Centre\nSelepas merekodkan keputusan mengecewakan di GP Itali minggu lalu  menamatkan perlumbaan di kedudukan terakhir dibezakan 41 saat dengan pendahulu  masa depan Johan Zarco di KTM kelihatan semakin malap.\nSenario itu sekaligus menimbulkan desas-desus bahawa pelumba berusia 28 tahun itu bakal dipikat pasukan Honda bagi projek World Superbike 2020.\nKetika ini hubungan diantara Zarco dan pasukan KTM kelihatan suram dengan timbulnya beberapa laporan mengatakan berlakunya pertikaman lidah terutamnya daripada Ketua Pegawai Eksekutif KTM, Stefan Pierer  yang bulan lalu mengkritik prestasi Zarco secara terbuka.\nMenurut Motorcyclenews, khabar angin mengenai perpindahan ke WSB datang daripada sumber dipercayai terutamanya ketika di Mugello.\nLaporan tersebut juga selari dengan perancangan Honda untuk mempertingkatkan kempen mereka dalam kejohanan motosikal production bagi tahun 2020 dengan memperkenalkan jentera baharu bagi menggantikan Fireblade.\nSusulan Honda mendapat suntikan kewangan yang besar bagi menjana projek WSB 2020, tidak hairanlah jika pengeluar motosikal Jepun itu merancang untuk merekrut seorang penunggang daripada arena MotoGP.\nSementara itu, media Itali turut melaporkan bahawa HRC berminat untuk membawa masuk Alvaro Bautista.\nAdvertisements",
        "BERITA TEMPATAN\nKereta\nPorsche \n\nPorsche 718 Cayman SportDesign Series 2019 dilancarkan! RM625,000 \n\n\nPosted on February 15, 2019 by Sep Irran \n\n\n\nSetelah dua tahun Porsche 718 Cayman dilancarkan untuk pasaran Malaysia, Sime Darby Auto Performance (SDAP) memperkenalkan varian terkini yang lebih menampilkan gaya sporty iaitu Porsche 718 Cayman SportDesign Series 2019.\n\nModel yang teramat rare ini hanya terdapat 15 unit untuk pasaran negara dimana mereka yang berminat boleh memilih antara warna Racing Yellow, Guards Red dan Carrara White Metallic (5 unit bagi setiap warna sahaja).\n\nModel 718 Cayman SportDesign Series memberi sebuah kenderaan berprestasi tinggi dengan elemen tersendiri dari seti reka bentuk dan juga kelengkapan. Rupa paras yang telah dipertingkatkan lagi dengan pakej SportDesign yang mengandungi spoiler depan, apron belakang, pakej ekzos hitam dan banyak lagi memberi sebuah jentera yang lebih unik dan sporty.\n\nRuang dalaman kabin juga telah melalui penambahbaikkan pakej SportDesign dengan hiasan gentian karbon, kemasan kulit hitam, sistem audio Bose Surround Sound dengan 10 pembesar suara, tempat duduk berkuasa dan banyak lagi.\n\nDari segi prestasi, enjin 2.0-liter empat silinder turbo dengan 300hp mampu memecut dari 0-100km/h bawah empat saat sahaja dengan adanya Sport Chrono Package dan sistem transmisi PDK. Spesifikasi menarik lain termasuk Porsche Active Suspension Management (PASM) untuk kedudukan kenderaan yang lebih rendah dan dua pilihan rim 20-inci Carrera S atau Carrera Sport Wheel.\n\nSDAP akan menawarkan model Porsche 718 Cayman SportDesign Series pada harga RM625,000 (harga atas jalan tanpa insurans) dan setiap model akan menerima waranti dan pakej penyelengaraan selama 4 tahun. Setakat ini, lima unit telah pun berjaya dijual dan jika anda berminat, sila cepat.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto\nYamaha \n\nYamaha Dengan Enjin Twin Cas Turbo Bakal Muncul Tiba? \n\n\nPosted on April 13, 2019 by Zarul Faiz \n\n\n\n\nFail paten telah menunjukkan yang Yamaha sedang berusaha menghasilkan sebuah enjin twin cas turbo.\nYamaha ingin mengurangkan emisi ekzos dengan menggunakan pengecas turbo.\nPengecas turbo menambah keberkesanan lohong masukan dengan menyedut lebih banyak udara ke dalamnya.\n\n\nSatu fail paten telah menunjukkan yang Yamaha sedang berusaha untuk menghasilkan sebuah enjin twin cas turbo.\nBagaimana pun, idea pengecas turbo ini adalah bagi menangani permasalahan yang hadir dengan peraturan emisi Euro 5. Dan dengan itu, pengeluar tersebut mahu menggunakan enjin yang lebih kecil bagi mengurangkan penggunaan bahanapi, manakala pengecas turbo akan meningkatkan kuasanya. Aruhan paksaan (forced induction) meningkatkan lagi keberkesanan lohong masukan, dengan menyedut lebih banyak udara ke dalamnya.\nPaten tersebut turut menunjukkan yang Yamaha sedang menumpukan usaha mereka pada injap buangan. Injap buangan adalah satu alat yang menyalurkan tekanan masukan dalam pemampat pengecas turbo. Dalam paten tersebut, Yamaha mensasarkan untuk mengoptimakan penggerak injap buangan bagi meningkatkan tahap kebebasan dalam tatarajah pemangkin. Dalam bahasa yang lebih mudah difahami, ia bagi membolehkan mereka memasang pengubah bermangkin yang lebih besar.\n\nPengecasan turbo bukannya sesuatu yang baharu dalam dunia motosikal. Keempat-empat pengeluar utama telah pun cuba untuk memanfaatkan aruhan paksaan pada tahun 80-an. Namun, mereka hanya berminat untuk mendapatkan lebih banyak kuasa kuda dari enjin yang lebih kecil dan tidak terlalu risau dengan tahap emisi. Bagaimana pun, masalah yang dihadapi dengan senggang masa turbo dan cara untuk menyejukkannya telah membantutkan pembangunan motosikal turbo.\nSehinggalah munculnya motosikal cas super Kawasaki H2, 30 tahun selepas itu.\nHampir ke semua kenderaan yang dijana oleh diesel menggunakan pengecasan turbo bagi memaksa lebih banyak udara masuk dan membersihkan wasap ekzos. Manfaat tambahan sudah semestinya in mendapat lebih banyak kuasa dan daya kilas dari enjinnya. Para pengeluar telah menyelesaikan masalah senggang masa turbo dengan sama ada menggunakan pengecas turbo berganda, atau pun pengecas turbo dengan variable geometry vane (VGT). Dan atas sebab inilah Kawasaki memilih untuk menggunakan pengecas super. Harap-harapnya Yamaha boleh menangani masalah ini dengan cara mereka yang tersendiri.\nSumber: Ride Apart, AMCN, Bennets, Free Patents Online\nAdvertisements",
        "BERITA TEMPATAN\nHonda\nMoto\nMoto Malaya \n\nAJRRC: Zaqhwan Puas Hati Dengan Kedudukan Kesembilan Keseluruhan \n\n\nPosted on April 8, 2019 by Amirul Azreen \n\n\n\nPelumba negara, Zaqhwan Zaidi menamatkan kedua-dua perlumbaan kelas JSB1000, Kejuaraan Motosikal Seluruh Jepun (AJRRC) di kedudukan kesembilan di Litar Motegi, Jepun, semalam.\nPelumba pasukan Honda Asia-Dream Racing with SHOWA itu menamatkan saingan dalam perlumbaan 2 dengan catatan keseluruhan 42 minit 41.130 saat selepas merekodkan kedudukan sama di perlumbaan 1, kelmarin.\nPerlumbaan 2 menyaksikan wakil Jepun, Katsuyuki Nakasuka juara dengan catatan 41 36.963s diikuti Takahashi Takumi, 4137.076s.\nTempat ketiga menjadi milik Nozane Kosuke dari pasukan Yamaha Factory Racing dengan catatan 4148.539s.\nZaqhwan, yang menggunakan jentera Honda CBR1000 RR SP2 meluahkan rasa puas hati dengan persembahan keseluruhannya.\nSaya gembira dengan keputusan minggu ini. Berbanding tahun lalu, terdapat peningkatan daripada aspek motosikal dan perlumbaan.\nSasaran saya tahun ini adalah menamatkan perlumbaan dalam kelompok 10 terbaik, katanya.\nZaqhwan bakal kembali ke tanah air bagi saingan Kejuaraan Cub Prix Malaysia di Batu Kawan, Pulau Pinang, pada 13 dan 14 April ini.\nAdvertisements",
        "BERITA TEMPATAN\nNaza Premira\nPrimavera\nvespa \n\nModel Ulang Tahun ke-50 Vespa Primavera 2019 Dilancarkan! Dari RM16,300! \n\n\nPosted on December 22, 2018December 22, 2018 by Zarul Faiz \n\n\n\n\nNaza Premira (Vespa Malaysia) dengan secara rasminya telah melancarkan model Ulang Tahun ke-50 Vespa Primavera.\nModel edisi khas ini telah dilancarkan bersempena dengan sambutan ulang tahun ke-50 Vespa Primavera yang diadakan di The Curve, Mutiara Damansara.\nModel Vespa Primavera edisi khas ini telah ditetapkan pada harga asas RM16,300 (tidak termasuk insurans).\n\n\nBersempena dengan sambutan ulang tahun ke-50 Vespa Primavera, pengedar rasmi jenama Vespa di Malaysia (Naza Premira) dengan secara rasminya telah melancarkan model Vespa Primavera edisi Ulang Tahun ke-50. Sambutan dan pelancaran ini telah diadakan di The Curve Mutiara Damansara di hadapan ratusan pemilik setia Vespa dari seluruh negara.\n\nDilancarkan buat julung kalinya pada tahun 1968, model Vespa Primavera ini telah mendapat sambutan yang begitu menggalakkan di seluruh dunia dengan tarikannya yang lincah dan berjiwa remaja, yang mana ianya telah dipakejkan bersama dengan aspek keselamatan dan inovasi. Selepas penghasilan dan inovasi selama 50 tahun, Vespa Primavera 2019 yang baharu ini menjanjikan tahap keselesaan dan gaya yang lebih hebat, di samping reka bentuk yang menawan.\n\nSekilas pandang jentera Vespa baharu ini, kita akan dapati yang ianya didatangkan dalam dua kemasan warna; warna ala-pastel Light Blue, dan Matte Brown, yang dilengkapi dengan pelana yang sedondon warnanya, roda tempa aluminium lima jejari 12 inci, bersama dengan logo pelindung hadapan baharu serta lencana bagi menandakan ulang tahun ke-50nya dalam industri.\n\nAspek-aspek baharu lain yang ada pada model Vespa Primavera edisi khas ini adalah:\n\nLogo ulang tahun ke-50 khas\nGrafik paparan pemuka baharu.\nReka bentuk lampu belakang baharu.\nTie hadapan baharu.\nLambang krom baharu pada madgad.\n\n\nBagi penjanaan kuasanya, model Vespa Primavera edisi ulang tahun ke-50 2019 ini dilengkapkan dengan enjin I-Get, empat lejang, satu silinder, 155cc yang mampu menghasilkan sehingga 12.9hp pada 7,750rpm, dan sekitar jumlah yang sama untuk tork maksima pada 6,000rpm. Keseluruhan kuasa tersebut akan diagihkan ke roda belakangnya melalui CVT dengan transmisi pelayan tork dan klac empar kering automatik dengan peredam getaran.\n\n\n\n\n\n\n\n\n\nNaza Premira (Vespa Malaysia) telah menetapkan harga bagi model Vespa Primavera Ulang Tahun ke-50 2019 yang baharu ini pada harga RM16,300 (harga asas, tidak termasuk insurans). Untuk mengetahui dengan lebih lanjut, sila layari laman sesawang www.vespa.com/my_EN/ atau laman Facebook rasmi Vespa Malaysia.\nNaza Premira Sdn. Bhd. juga turut menawarkan pakej pembiayaan yang menakjubkan dengan kerjasama AEON Credit, di mana model Primavera edisi ulang tahun ke-50 ini, bersama dengan ke semua model Primavera, GTS, dan Sprint boleh dimiliki dengan kadar faedah serendah 6.0% setahun. Selain itu, nikmatilah waranti tambahan satu tahun dan peratus pembiayaan tinggi 90% untuk ketenangan minda pembeli dengan setiap pembelian Vespa menerusi AEON Credit. Kempen ini sah bermula 22 Disember 2018 hingga 31 Mac 2019 dan tersedia di wakil pengedar Vespa terpilih di seluruh negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nVespa Primavera 150, Sprint 150 Dan GTS 300 Super Sport 2018 Dilancarkan Dari RM15,600\n\nAdvertisements",
        "BERITA ANTARABANGSA\nWorldSBK 2019\nWSBK \n\nWorldSBK Phillip Island 2019: Ducati Dan Bautista Sapu Bersih Perlumbaan Pembukaan Musim Ini \n\n\nPosted on February 24, 2019 by Zarul Faiz \n\n\nlvaro Bautista di atas motosikal Ducati Panigale V4 R di Litar Phillip Island, Australia  Sumber imej: WorldSBK.com\n\nAlvaro Bautista dan Ducati telah menyapu bersih perlumbaan pusingan pertama kejohanan WorldSBK 2019 di Phillip Island, Australia.\nBautista memenangi perlumbaan pecut Superpole dan Perlumbaan 2.\nBautista sekali lagi berjaya menjarakkan diri dari kelompok pesaing yang bertarung sesama mereka.\n\n\nAlvaro Bautista bersama dengan jentera Ducati Panigale V4 R merupakan penunggang kedua terpantas di belakang Jonathan Rea yang mengemudi jentera Kawasaki Ninja ZX-10RR sewaktu ujian pra musim WorldSBK 2019 di Portimao, Portugal kurang sebulan yang lalu.\nNamun Bautista telah bertindak balas sewaktu ujian pra musim terakhir di Phillip Island, Australia dengan menjadi penunggang terpantas sewaktu kedua-dua sesi. Rea kemudiannya membalas semula dengan menduduki petak pertama selepas sesi kelayakan dan merupakan penunggang terpantas sewaktu sesi pemanas badan di sebelah pagi.\nRamai yang telah membayangkan sebuah pertarungan sengit antara Bautista dan Rea pada hujung minggu ini. Namun sebaliknya yang telah terjadi, di mana penunggang kelahiran Sepanyol itu dengan mudah meninggalkan keseluruhan pesaingnya jauh di belakang.\nBautista telah memenangi Perlumbaan 1 semalam dengan jarak masa 14.9 saat, menggembirakan pasukan dan para peminat Ducati di seluruh dunia.\nHari ini dia sekali lagi telah membawakan berita yang mengujakan dengan memenangi perlumbaam pecut Superpole sebelum menumpukan perhatian kepada Perlumbaan 2.\nGabungan Kawasaki, Rea dan Leon Haslam mendahului perlumbaan pada mulanya, sebelum Bautista memintas mereka pada pusingan kedua dan dari situ terus meninggalkan mereka. Pada satu ketika dia berjaya membuka jarak sebesar 18 saat, sebelum menamatkan perlumbaan dengan jurang masa sebanyak 12 saat.\nBermulalah parti Ducati untuk kali kedua pada hujung minggu ini!\nRea terpaksa berpuas hati dengan satu lagi penamat di tempat ke-dua setelah bertarung sengit sepanjang perlumbaan dengan teman sepasukannya, Haslam. Haslam bersungguh-sungguh mahu menebus kesilapan terbabas semalam selepas merampas tempat ke-dua dari Rea.\nTempat ke-empat menjadi milik Michael van der Mark yang mengemudi jentera pengilang PATA Yamaha selepas memintas penunggang yang memperolehi tempat ketiga semalam, Marco Melandri yang menunggang bagi pasukan GRT Yamaha. Melandri mengalami kemerosotan prestasi tayar belakang yang serius, yang telah menyebabkannya jatuh ke anak tangga ke-enam di belakang teman sepasukan van der Mark, Alex Lowes.\nChaz Davies telah mula menyesuaikan diri di atas Ducati Panigale V4 R dengan menamatkan perlumbaan di tempat ke-tujuh setelah bermula dari tempat ke-16.\nJentera baharu BMW S 1000 RR tunggangan Markus Reiterberger dan Tom Sykes masih perlu dibangunkan lagi. Pasangan tersebut telah menamatkan perlumbaan di tempat ke-12 dan ke-13.\nPusingan kedua kejohanan WorldSBK 2019 akan berlangsung di Buriram, Thailand, pada 15 hingga 17 Mac.\nAdvertisements",
        "BERITA TEMPATAN\nKereta\nLexus \n\nLexus ES 250 2019 dipratonton di KLIMS 2018 \n\n\nPosted on November 27, 2018 by Sep Irran \n\n\n\nJika anda inginkan sebuah kenderaan yang mempamerkan segala jenis aspek ekslusif pada harga yang tidak terlalu keterlaluan, jenama Lexus boleh dipertimbangkan lebih-lebih lagi dengan model terkini mereka yang sedang dipratontonkan di KLIMS 2018 iaitu Lexus ES 250 2019.\n\nGenerasi ke-tujuh Lexus ES ini merupakan sedan eksekutif bukan sahaja mempunyai rupa bentuk yang anggun, moden dan seksi malah ia juga direka bentuk khas dengan pelbagai jenis teknologi inovasi yang akan memberi unsur kemewahan, keselesaan dan tahap keselamatan yang tinggi.\n\nJika anda ingin ke KLIMS 2018, sila singgah ke ruang pameran Lexus di mana anda dapat melihat betapa menariknya rupa bentuk Lexus ES 250 2019 yang sedang dipamerkan lebih-lebih lagi bahagian depan. Disebalik gabungan gril Spindle dan lampu LED yang tajam, terdapat enjin 2.5-liter empat silinder Dynamic Force yang mampu menjana 204hp dan 243Nm tork maksimum.\n\nSegala kuasa ini dikawal oleh kotak transmisi automatik 8-kelajuan jenis Direct Shift yang memberi daya pecutan yang linear dan senyap; sesuai untuk sebuah kenderaan sedan mewah. Jika anda inginkan lebih kemewahan, masuk sahaja ke bahagian kabin dan memang anda akan dipersembahkan oleh segala kemewahan sebuah sedan dari Lexus.\n\nCiri-ciri yang terdapat dalam Lexus ES 250 2019 adalah:\n\nPanel paparan 12.3-inci jenis EMV\nMeter kombinasi digital TFT 7-inci\nSistem Heads-up Display terbesar dalam kelas kenderaan\nLexus Safety System+\nPre-Collision Autonomous System\nDynamic Radar Cruise Control\nLane Tracing Assist (LTA)\nAdaptive High Beam System (AHS)\nRoad Sign Assist (RSA)\nParking Support Brake System\nPanoramic View Monitor\n\n\nLexus Malaysia juga mempamerkan sebuah Lexus UX atau Urban Crossover iaitu model SUV kompak pertama dari Lexus. Dari segi reka bentuk, memang tidak dapat dinafikan bahawa ia mempunyai gaya sebuah kenderaan mewah dari Lexus dan ia akan hadir di pasaran Malaysia dalam masa akan datang.\n\nUntuk maklumat lanjut, layari www.lexus.com.my atau kunjungi KLIMS 2018 yang sedang berlangsung di MITEC Kuala Lumpur sehingga 2 Disember 2018.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nRider GrabFood Ini Hantar Makanan Dengan Jentera Ducati! \n\n\nPosted on June 22, 2019 by Amirul Azreen \n\n\n\nSaban minggu ada sahaja kisah penghantar makanan yang mendapat perhatian netizen susulan kerajinan mereka melaksanakan kerja tanpa mengira waktu dan cuaca.\nKali ini, seorang lagi penghantar makanan mendapat perhatian netizen tapi atas sebab berbeza.\nPengguna Twitter, @HerySevani, berkongsi video bagaimana dia melakukan penghantaran beberapa batang lemang kepada pelanggan dengan motosikalnya.\nhttps://twitter.com/HerySevani/status/1141264312847097856\nMenurut status yang dimuat naik, dia berkata:\nCustomer nak lemang, aku beli kan lemang. Jangan takut kalau order dengan aku buat penghantaran paling ceat daripada orang lain.\nManakan tidak dia menghantar pesanan pelanggan dengan cepat kerana motosikal ditunggangnya adalah jenis Ducati Hypermotard 950!\n\nBayangkan, selain daripada pelanggan mendapat servis penghantaran yang pantas, anda juga disajikan dengan bunyi enjin\nRata-rata netizen turut bertanya sama ada pekerjaan yang dilakukannya berbaloi dengan perbelanjaan minyak motosikal.\n\n@HerySevani menjelaskan kerja penghantaran makanan yang dilakukannya cukup untuk menampung kos petrol.\nAdvertisements",
        "BERITA TEMPATAN\nMoto Malaya \n\nKumpulan Naza Menawarkan Pelbagai Tawaran Menarik Ramadan Ini! \n\n\nPosted on May 15, 2019 by Amirul Azreen \n\n\n\nTatkala Hari Raya Aidilfitri semakin menjelang tiba, Kumpulan Naza menawarkan pelbagai tawaran menarik sepanjang bulan Ramadan ini agar pelanggan dapat menikmati pelbagai penjimatan ketika balik kampung dengan kereta baharu!\nCuti-Cuti Kia Raya\nPelanggan yang membeli model Kia terpilih ketika promosi Cuti-Cuti Kia Raya berpeluang untuk menikmati pakej percutian  ke destinasi pilihan  bernilai RM10,0000. Bukan itu sahaja, pelanggan juga akan menerima cenderamata Kia dengan hanya memandu uji sebarang kenderaan Kia, hari ini hingga 30 Mei 2019!\nPeugeot Raya Drive\nNikmati penjimatan sehingga RM18,000 bagi pembelian model Peugeot terpilih termasuk Peugeot 208 PureTech dan Peugeot 5008 SUV yang didatangkan dengan 3 Tahun Servis Percuma. Selain itu, pelanggan juga boleh membawa pulang Peugeot 3008 SUV yang didatangkan dengan Waranti 5 Tahun, Servis Percuma 3 Tahun dan Insurans Percuma 1 Tahun.\nKempen Desmo Raya 2019\nPeminat jentera dua roda juga tidak ketinggalan apabila Ducati Malaysia menawarkan pelbagai tawaran istimewa bermula hari ini sehingga 15 Jun 2019!\nBermula dengan pakej Servis Ducati Balik Kampung, peminat boleh mendapatkan penjimatan sehingga 25 peratus bagi pakej servis Desmo dan 30 peratus bagi alat ganti. Pelanggan juga berpeluang memenangi pakej DRE Bike Travel bernilai RM1,000 melalui pertandingan Post and Win media sosial.\nBukan itu sahaja, Ducati turut menawarkan pelbagai tawaran tambahan bagi setiap pembelian model terpilih antaranya Ducati Panigale V4S, Monster 821, Scrambler 800c dan Scrambler 1100cc antaranya, program Ducati Smart Service, sesi DRE Racetrack Academy, baucar Ducati Riding Gear, pakej DRE Bike Travel Scrambler dan baucar Scrambler Apparel.\nVespa Raya Promo 2019\nPeminat Vespa juga berpeluang menikmati aksesori Vespa bernilai RM4000 dengan setiap pembelian Vespa GTS 300 Super Sport di musim perayaan ini.\nBagi mereka yang berkunjung ke Naza Automall Petaling Jaya pelbagai tawaran menarik juga menanti bermula hari ini hingga 5 Jun 2019! Untuk maklumat lanjut, layari www.nazaautomall.my.\nAdvertisements",
        "BERITA TEMPATAN\nMoto\nMoto Malaya\nPerodua\nPerodua Bezza \n\nNak Kelihatan Ber-Bezza? Perodua Perkenal Bezza Limited Edition! \n\n\nPosted on April 11, 2019 by Amirul Azreen \n\n\n\nJika anda berminat untuk memiliki Perodua Bezza lain dari yang lain, bergegas ke MAEPS sekarang kerana Perodua memperkenalkan Perodua Bezza Limited Edition yang hanya terhad ke 50 unit sahaja!\nPerodua telah melancarkan model Perodua Bezza Limited Edition di Malaysia Autoshow 2019, yang berlangsung di MAEPS, Serdang, hari ini.\nTerhad kepada 50 unit, pelancaran model tersebut telah disaksikan sendiri Menteri Perdagangan Antarabangsa Dan Industri, YB Datuk Ignatius Darell Leiking dan Pengarah Urusan Perodua Sales Sdn Bhd, YBhg Dato Dr Zahari Husin.\nTempahan untuk model Limited Edition (berharga RM44,890) ini hanya boleh dibuat di Malaysia Autoshow 2019 yang berlangsung hari ini hingga Ahad.\n\nPerodua Bezza Limited Edition merupakan model yang menggambarkan personaliti pemilik yang unik dan sporty. Dengan aksesori GearUp yang ekslusif kepada model ini, anda akan lebih menonjol dan menyerlah di khalayak ramai semasa memandu sedan kegemaran Malaysia, kata Dato Dr Zahari.\n\nBerdasarkan model Bezza 1.3 Premium X, model Limited Edition tampak menyerlah dengan warna Ivory White, kit GearUp dan spoiler dengan kemasan hitam matte.\nBahagian tempat duduk juga kelihatan garang dengan kemasan jahitan merah selain daripada sarung tempat duduk GearUp.\n\nHanya 50 unit Perodua Bezza Limited Edition akan dikeluarkan, dan ianya hanya boleh ditempah di Malaysia Autoshow 2019 dari 11hb-14hb April di MAEPS. Kunjungi kami di sini dan jadi salah seorang daripada 50 pemilik bertuah model khas ini! kata Dato Dr Zahari.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nWaze \n\nCNY 2019  Waktu terbaik untuk balik kampung menurut Waze! \n\n\nPosted on January 28, 2019 by Sep Irran \n\n\n\nSetiap tahun sewaktu musim perayaan seperti Tahun Baru Cina, kesesakan lalu lintas merupakan perkara biasa bagi mereka yang ingin pulang ke kampung halaman untuk bersama ahli keluarga yang tersayang.\nBagi yang bernasib baik dalam mendapat cuti awal dan lama, waktu untuk berada di jalan raya boleh diawalkan dan dilambatkan untuk mengelak terus segala kesesakan tersebut. Tetapi bagi mereka yang kurang bernasib baik, kebarangkalian untuk sangkut dalam jem adalah lebih tinggi.\nSumber imej: Hype MY\nKerana itu, aplikasi Waze iaitu sebuah perisian navigasi GPS telah mengeluarkan ramalan lalu lintas untuk waktu terbaik dan paling teruk untuk berada di jalan raya seluruh negara sewaktu perayaan Tahun Baru Cina 2019.\n\n\n \n      \n\nDengan segala maklumat yang telah diberi oleh Waze, kami di MotoMalaya.net ingin mengucapkan Selamat Tahun Baru CIna 2019 kepada semua yang menyambut dan juga ingin menyarankan anda untuk memandu dalam keadaan selamat dari segi kesihatan badan dan juga kenderaan anda.\nSila rancang segala aspek untuk pulang ke kampung halaman dan akhir sekali, ingatlah orang yang tersayang.\nSelamat Tahun Baru Cina 2019!\nAdvertisements",
        "BERITA TEMPATAN\nKereta\nNaza Kia Malaysia \n\nMenangi tiket BLACKPINK dengan Kia Malaysia! \n\n\nPosted on February 2, 2019 by Sep Irran \n\n\n\nBLACKPINK In Your Area akan menjadikan Kuala Lumpur sebagai salah satu pit stop persembahan mereka pada 23 dan 24 Februari 2019 Konsert 2 hari kumpulan artis K-Pop terkemuka itu disampaikan oleh KIA Motors dimana mereka telah mengumumkan perkongsian dengan BLACKPINK Word Tour 2019 mulai tahun ini.\nSemestinya ramai peminat BLACKPINK telahpun tahu bahawa mereka akan datang ke Malaysia untuk persembahan dan Kia Malaysia akan mengaturkan beberapa aktiviti menarik. Antaranya adalah KIA Malaysia x BLACKPINK Valentines Day Contest dimana dua pemenang bertuah bakal memenangi satu tiket konsert Zon Merah , Sound Check dan Send-off serta peluang untuk bertemu dengan Jennie, Jisoo, Ros dan Lisa!\n\nUntuk menyertai peraduan ini, anda hanya perlu memandu uji mana-mana kereta Kia di bilik pameran KIA, snap foto dan muat naiknya sama ada di Facebook atau Instagram * dengan hashtag #KiaMalaysiaBLACKPINK! Peraduan ini terbuka kepada semua rakyat Malaysia dari 1 hingga 17 Februari 2019.\n\nKia Malaysia juga membuat pameran bersama Alvin Chong di kawasan konsert di mana BLINKs boleh berpeluang untuk memenangi CD eksklusif bertandatangan BLACKPINK! Anda hanya perlu menonjolkan koreografi tarian menarik atau kemahiran karaoke lagu-lagu kegemaran anda, dan siarkan video atau foto itu di Facebook atau Instagram dengan hashtag rasmi #MovewithKiaMalaysia!\nUntuk maklumat lanjut, layari laman Instagram @kia_onbeat.\nAdvertisements",
        "BERITA TEMPATAN\nmotogp\nMotoGP 2018\nshell\nShell Malaysia\nShell Malaysia MotoGP \n\nBegini Caranya Shell Malaysia Mengangkat MotoGP Malaysia 2018 Ke Aras Yang Berikutnya! \n\n\nPosted on November 9, 2018 by Zarul Faiz \n\n\n\n\nPusingan Shell Malaysia MotoGP tahun ini di Sepang telah diangkat ke satu tahap baharu atas jasa Shell Malaysia.\nKesuluruhan B Hillstand telah diambil alih dan ditukar menjadi Shell Hillstand di mana para peminat boleh menikmati perlumbaan dan pelbagai aktiviti lain.\nMereka juga turut menganjurkan Kempen Penyelenggaraan Shell Advance Ride Thru di mana ratusan penunggang motosikal menikmati perkhidmatan penyelenggaraan percuma dengan setiap pembelian minyak pelincir Shell.\n\n\n\nSejak sepuluh musim MotoGP yang lalu, Shell Malaysia telah menjadi penaja utama bagi pusingan Motorcycle Grand Prix di Malaysia dan bagi tahun 2018, mereka telah mengangkat keseluruhan penganjuran perlumbaan ini ke satu aras yang baharu. Bagi meningkatkan lagi pengalaman MotoGP para peminat, Shell Malaysia telah mengambil alih dan menukar keseluruhan B Hillstand menjadi Shell Hillstand, yang mana ianya menghadap Selekoh 13, 14, dan 15 yang ikonik, beserta bahagian back straight.\n\nLebih daripada 103,000 peminat MotoGP telah membanjiri pusingan MotoGP tahun ini di Sepang dan bagi mereka yang bernasib baik dapat berada di Shell Hllstand telah dialukan dengan pemandangan perlumbaan yang menakjubkan dan juga pelbagai aktiviti yang menyeronokan bagi seisi keluarga.\n\nPara peminat telah disambut dengan pilihan makanan dan minuman yang pelbagai dari trak-trak makanan dan juga dari kiosk deli2go, Costa Coffee, TeaLive, dan bermacam-macam lagi. Penggemar perlumbaan sedia maklum bahawa sekiranya mereka pergi mendapatkan makanan mereka kemungkinan akan ketinggalan aksi perlumbaan yang hebat tetapi Shell Malaysia telah memastikan bahawa ianya tidak berlaku dengan memasang bukan satu, tetapi dua skrin LED gergasi untuk tontonan semua.\n\nMenurut Datuk Iain Lo, Pengerusi Shell Malaysia, Shell komited dalam pembangunan sukan permotoran di Malaysia, terbukti dengan penajaan utama kami bagi Shell Malaysia Motorcycle Grand Prix. Tahun ini, Shell Hillstand kami telah direka bagi menawarkan kepada para penggemar sukan permotoran dengan pengalaman unik dengan aktiviti yang mengujakan kelima-lima deria mereka. Kejayaan kami di sini membakar semangat kami untuk terus menginovasikan tawaran kami dengan harapan untuk meningkatkan pengalaman perlumbaan.\n\nAktiviti-aktiviti lain yang ada termasuklah:\n\nCabaran MotoGP PS4.\nAktiviti Super Sepak.\nCabaran Shell Reflex.\nPengalaman Dyno Ducati Panigale.\nPeragaan motosikal Ducati.\n\n\nJika itu tidak mencukupi, peminat yang menuju ke Welcome Centre SIC telah disambut dengan pelbagai aktiviti menarik yang lain, antaranya termasuklah simulasi perlumbaan motosikal, panel pendidikan, dan, yang paling mengujakan, sebuah paparan video 360 ke atas sebuah helmet motosikal gergasi yang diperbuat dari kertas kitar semula 100%! Tawaran menakjubkan juga boleh didapati di mana para peminat boleh mendapatkan Shell Biker Value Pack sepanjang hujung minggu berkenaan (yang mana telah memberikan mereka peluang keemasan untuk memenangi sebuah motosikal serba baharu setiap minggu sehingga 30 November 2018!).\n\nTurut diadakan adalah Kempen Penyelenggaraan Shell Advance Ride Thru untuk kali ini, memberikan lebih banyak hadiah berbanding sebelum ini. Bermula dari harga RM30, dengan setiap pembelian mana-mana pakej minyak pelincir Shell Advance, pemilik motosikal boleh menikmati perkhidmatan penyelenggaraan percuma, parkir motosikal, pelindung hujan, dan bermacam-macam lagi tawaran yang hebat memandangkan tiket parkir motosikal biasa berharga RM20.\nShell Advance Ride-Thru: Cara Terbaik Untuk Menikmati MotoGP\n\nShell Malaysia juga telah membuka stesen isian semula bergerak mereka yang pertama di tempat parkir PA1, di mana pemilik motosikal dengan mudah dapat mengisi semula motosikal mereka dengan minyak premium Shell V-Power Racing! Cukup menakjubkan!\n\nSudah pasti pusingan Shell Malaysia MotoGP tahun hadapan akan menjadi lebih gempak dan meriah berbanding tahun ini. Tiket early bird telah mula dijual di laman sesawang rasmi Litar Antarbangsa Sepang dan kami mahu jumpa anda di sana bagi menikmati kemeriahannya. Jumpa anda pada tahun hadapan!\n\nAdvertisements",
        "BERITA ANTARABANGSA\nducati\nPanigale V4 2018 \n\nDucati Panigale V4 Dinamakan Motosikal Lumba Terlaris Dunia Bagi 2018 \n\n\nPosted on January 24, 2019 by Zarul Faiz \n\n\n\n\nMotosikal Ducati Panigale V4 telah dinamakan motosikal lumba terlaris dunia pada tahun 2018.\n6,100 unit telah dijual daripada keseluruhan 9,700 unit Panigale.\nBagaimana pun, jualan keseluruhan Ducati telah jatuh sebanyak 5% akibat kemerosotan pasaran Amerika Syarikat.\n\n\nLupakan tentang pengkritiknya, motosikal Ducati Panigale V4 telah terbukti sebagai motosikal lumba terlaris dunia pada tahun 2018.\nMalah, Ducati mendahului para pengeluar motosikal lumba yang lain dengan jualan sebanyak 9,700 model Panigale. Jumlah ini bersamaan dengan 70% peningkatan berbanding tahun 2017. Daripada jumlah tersebut, 6,100 daripadanya adalah model Panigale V4 baharu. Jumlah tersebut amat menakjubkan, memandangkan harga motosikal berkenaan!\nDucati Panigale V4R 2019\nDan dengan itu, pengeluar dari Itali tersebut kini memegang 26% pasaran dalam segmen motosikal lumba. Benar, 1 daripada 4 buah motosikal lumba adalah sebuah Panigale.\nSelain itu, rangkaian Multistrada juga turut menyumbang kepada jualan keseluruhan Ducati. 1,829 unit motosikal sport-tourer tersebut telah dijual pada tahun 2018. 6,569 daripadanya adalah dari rangkaian Multistrada 1260 baharu  peningkatan sebanyak 25%.\nDucati Multistrada 1260S 2018\nMalangnya, jumlah jualan keseluruhan global Ducati telah turun sebanyak 5% kepada 53,004, yang mana telah mengakhiri rekod jualan selama 8 tahun. Penurunan ini adalah akibat penurunan sebanyak 9% dalam pasaran motosikal Amerika Syarikat.\nDan oleh kerana itu, Amerika Syarikat bukan lagi pasaran terbesar Ducati; takhta itu kini dipegang oleh Itali (peningkatan sebanyak 4.5%).\nPasaran membangun yang lain termasuklah China (peningkatan sebanyak 23%), Sepanyol (8%), Switzerland (2.2%), dan Jepun (2%).\nPengeluar dari Itali itu telah memperkenalkan 9 buah model baharu pada tahun 2019, ke semuanya dilengkapi dengan kawalan cengkaman berasaskan IMU dan ABS menyelekoh. Mereka berharap yang model-model baharu ini akan memacu jumlah jualan untuk tahun ini.\nDucati Diavel 1260S 2019\n\nAdvertisements",
        "BERITA ANTARABANGSA\nHarley Davidson\nMotosikal Elektrik \n\nErik Buell Kembali Dengan Motosikal Elektrik Fuell! \n\n\nPosted on March 6, 2019 by Zarul Faiz \n\n\n\n\nErik Buell telah kembali menghasilkan basikal dan motosikal elektrik.\nSyarikat baharunya itu diberi nama Fuell.\nMotosikal elektrik itu telah diberi nama Flow, manakala nama bagi basikal tersebut adalah Fluid.\n\n\nErik Buell telah kembali, kali ini dengan basikal dan motosikal elektrik.\nBuell merupakan pereka casis bagi model Harley-Davidson FXR, yang mana telah dikenali sebagai motosikal Big Twin Harley dengan pengendalian terbaik sepanjang zaman. Dia kemudiannya telah menubuhkan Buell Motorcycle Company, sebagai Pengerusi dan Ketua Pegawai Teknikal. Syarikat ini telah menghasilkan motosikal lumba naked, menggunakan enjin Harley Sportster 1200 yang diubahsuai.\nPada tahun 1998, Harley-Davidson telah membeli 98% saham syarikat berkenaan.\n\nBuell meninggalkan syarikat berkenaan kerana dia tidak suka dikekang. Harley kemudiannya telah menutup anak syarikat Buell itu pada tahun 2009 ketika krisis kewangan.\nTetapi kisah Buell tidak berakhir di situ. Sejurus selepas meninggalkan Harley, dia telah menubuhkan Erik Buell Racing (EBR). Dia kemudiannya telah memperkenalkan model EBR 1190RS, 1190RX, dan 11990SX. Enjin-enjin motosikal ini dikatakan mampu mencapai 185hp dan 142Nm tork!\nKonglomerat dari India, HeroGroup kemudiannya telah membeli 42.5% saham syarikat berkenaan pada tahun 2013 namun dengan jualan yang suram, syarikat itu telah dibubarkan.\n\nNamun kini, Buell telah kembali lagi. Untuk kali ini, dia telah bergabung dengan pembekal Formula E, Spark Racing, bagi membina basikal dan motosikal baharu.\nSyarikat baharu ini dinamakan Fuell bersempena nama jurutera tersebut. Motosikal elektriknya diberi nama Flow manakala basikalnya pula bergelar Fluid.\n\nMotosikal Flow didatangkan dalam dua versi. Versi yang pertama dijana oleh motor pautan roda 35kW. Ia juga didatangkan dengan ruang simpanan 49 liter di dalam motosikal. Paparan digital penuh melengkapkan keseluruhan sistem.\nFuell mendakwa bahawa Fluid akan ditetapkan pada harga sekitar $10,995. Mungkin agak mahal harganya itu, tetapi, ianya masih lagi agak rendah berbanding motosikal elektrik yang lain.\n\nAdvertisements",
        "BERITA TEMPATAN\nMoto Malaya \n\nDJI Osmo Action Pencabar Baharu GoPro Hero 7 \n\n\nPosted on May 16, 2019 by Amirul Azreen \n\n\n\nBagi mereka yang gemar merekodkan perjalanan ketika menunggang motosikal pastinya memilih GoPro Hero 7 (model terbaru) sebagai kamera aksi pilihan. Bagaimanapun, senario itu mungkin berubah kerana DJI baru sahaja memperkenalkan Osmo Action.\nOsmo Action merupakan model kamera aksi pertama keluaran DJI  yang sebelum ini lebih sinonim dengan drone  dalam usaha untuk mencabar takhta GoPro Hero 7 sebagai kamera aksi terbaik dalam pasaran.\nOsmo Action menyamai segala spesifikasi yang ditawarkan Hero 7 di samping menawarkan keupayaan skrin swafoto.\n\nSeperti Hero 7 dan kamera aksi lain dalam pasaran, Osmo Action boleh diletakkan di helmet motosikal atau dipasang di bahagian dada penunggang dengan bantuan chest harness.\nKamera ini juga mampu menangani sebarang elemen cuaca; kalis air (sehingga 11 meter tanpa housing), tahan gegaran (dari ketinggian 1.5 meter) dan tahan beku (sehingga -10C).\n\nOsmo Action didatangkan dengan kamera 12-megapiksel yang berkeupayaan merekod video 4K 60 fps dan video 240 fps pada 1080.\nBukan itu sahaja, penstabilan imej RockSteady EIS Osmo Action juga adalah setaraf dengan Hypersmooth Hero 7!\nDJI turut memberi penekanan terhadap ciri yang terdapat ada skrin depan dan belakang Osmo Action. Skrin belakang bersaiz 2.25 inci merupakan paparan sentuh yang mampu menangkis air dan cap jari manakala skrin hadapan bersaiz 1.4 inci direka bagi memudahkan pengambilan video dan gambar swafoto.\nOsmo Action turut memiliki ciri SnapShot yang membenarkan pengguna menghidupkan kamera dan merekod video tidak kurang dari dua saat. Selain dari itu, seperti Hero 7, Osmo Action turut dilengkapi ciri pengaktifan suara.\nAntara ciri lain yang terdapat pada Osmo Action:\n\nbateri tahan lama\nmikrofon dua hala\nspeaker\nslow motion\ntimelapse\nmanual exposure\nserasi dengan aksesori kamera aksi lain\n\nDJI Osmo Action ditawarkan pada harga RM1,590.\nAdvertisements",
        "BERITA ANTARABANGSA\nF1\nFIA\nMoto Malaya \n\nF1: Mata Bonus Untuk Pelumba Terpantas \n\n\nPosted on March 14, 2019 by Amirul Azreen \n\n\n\nMenjelang saingan pembukaan Formula 1 minggu ini di Australia, Suruhanya Formula 1 mengumumkan bahawa pelumba yang berjaya mencatat masa terpantas akan dianugerahkan dengan kutipan mata bonus.\nPengumuman yang dibuat semalam itu menjelaskan kutipan mata bonus itu akan dianugerahkan kepada pemandu dan pasukan yang berjaya mencatat masa terpantas dengan syarat mereka berjaya menamatkan perlumbaan dikedudukan 10 terbaik.\nSuruhanya Formula 1 meluluskan usul tersebut yang kemudiannya disahkan Majlis Sukan Permotoran Dunia.\nPerkara tersebut akan dilaksanakan di GP Australia hujung minggu tatkala Lewis Hamilton akan memulakan cabaran mempertahankan kejuaraan.\nKredit foto: Twitter Formula 1\nMusim lalu, rakan sepasukan Hamilton di Mercedes, Valtteri Bottas memenangi Anugerah Pusingan Terpantas selepas mencatat masa terpantas dalam tujuh perlumbaan.\nAdvertisements",
        "BERITA TEMPATAN\nMoto\nMoto Malaya \n\nPelaksanaan RFID Di Plaza Tol Ditangguh Sementara \n\n\nPosted on May 15, 2019 by Amirul Azreen \n\n\nSumber: FMT\nPelaksanaan projek Radio Frequency Identification Technology (RFID) di semua plaza tol seluruh negara ditangguh sementara ekoran terdapat beberapa kelemahan di dalam sistem yang perlu diperbaiki terlebih dahulu sebelum sistem tersebut dilancarkan.\nPengarah Urusan Smart Tunnel, Mohd Noor Ali berkata syarikat konsesi telah bekerjasama dengan Touchn Go (TNG) bagi mendapatkan maklumbalas daripada pengguna RFID.\nMenurut Mohd Noor, beberapa penambahbaikan perlu dilakukan terlebih dahulu antaranya melibatkan hubungan di antara pengimbas kod bar dan aplikasi E-Wallet.\nBerbanding dengan kad fizikal yang secara automatik menyimpan maklumat baki, RFID perlu digunakan dengan aplikasi E-Wallet tetapi kami mendapati kadang-kala aplikasi tersebut tidak dapat digunakan. Jadi kami perlu menyelesaikan isu ini terlebih dahulu, jelasnya.\nDifahamkan, tempoh percubaan RFID akan ditentukan berdasarkan maklumbalas pengguna dan konsesi tol.\nAntara maklumbalas negatif yang diterima adalah, palang tidak dibuka, lebihan caj dan pengimbasan yang memakan masa.\nSekiranya permasalahan ini dapat diatasi, pihak kerajaan akan mengumumkan tarikh pelancaran RFID, tambah Mohd Noor.\nKetika ini, terdapat 167 laluan RFID TNG di 23 lebuhraya yang melibatkan 58 plaza tol termasuk Lebuhraya Kuala Lumpur-Karak (KLK), Lebuhraya Duta-Ulu Kelang (DUKE), SPRINT, Besraya, dan Lebuh Raya Damansara-Puchong (LDP).\n(SUMBER: FMT)\nAdvertisements",
        "Moto3\nmotogp\nMotoGP 2018 \n\nMoto3 Phillip Island 2018: Albert Arenas Memenangi Perlumbaan Yang Mengujakan Di Phillip Island \n\n\nPosted on October 28, 2018 by Zarul Faiz \n\n\n\n\nAlbert Arenas (Angel Nieto Team Moto3) berjaya merangkul kemenangan yang cukup memberangsangkan dalam kelas Moto3 di Phillip Island.\nFabio di Giannantonio (Del Conca Gresini Moto3) dan Celestino Vietti (Sky Racing Team VR46) melengkapkan kedudukan atas podium.\nJorge Martin (Del Conca Gresini Moto3) menjarakkan lagi jurang mata kejohanan setelah Marco Bezzecchi (Redox PruestelGP) sekali lagi gagal menamatkan perlumbaan.\n\n\n\nSewaktu para penunggang Moto3 keluar dari selekoh paling akhir di pusingan paling akhir bagi perlumbaan Michelin Australian Motorcycle Grand Prix, lebih daripada 12 orang penunggang telah bersaing sesama mereka di front straight bagi mendapatkan tempat teratas dalam satu perlumbaan yang penuh dengan aksi dan drama.\n\nPerlumbaan di Phillip Island tidak pernah mengecewakan, di mana sekali lagi ia menjadi sebuah pentas yang amat mengujakan, menyaksikan sebuah perlumbaan Moto3 yang telah dimenangi oleh Albert Arenas (Angel Nieto Team Moto3), diikuti oleh Fabio di Giannantonio (Del Conca Gresini Moto3) di tempat kedua, dan satu persembahan yang mengagumkan beserta penamat di atas podium kali pertama buat Celestino Vietti (SKY Racing Team VR46) di tempat yang ketiga.\n\nSeperti yang telah kami nyatakan sebelum ini, ianya salah sebuah perlumbaan Moto3 yang paling gila-gila pernah kami saksikan, di mana dua pesaing utama dalam kejohanan ini cuba untuk menjarakkan kutipan mata antara Jorge Martin (Del Conca Gresini Moto3) dan Marco Bezzecchi (Redox PruestelGP).\n\nMartin berjaya menambah kutipan mata yang berharga apabila dia melintasi garisan penamat di tempat ke-lima, manakala Bezzechi pula sekali lagi berdepan nasib yang malang apabila dia telah terlibat dalam satu kemalangan pada pusingan terakhir sewaktu Gabriel Rodrigo (RBA BOE Skull Rider) hilang kawalan jentera KTM-nya.\n\nPasukan Petronas Sprinta Racing juga turut mempamerkan aksi yang memberangsangkan di sepanjang perlumbaan ini, di mana Ayumu Sasaki telah mendahului perlumbaan buat beberapa pusingan. Setelah menghadapi satu pertarungan yang jerih, panjang dan menakjubkan, Sasaki menamatkan perlumbaan di P10, manakala Adam Norrodin pula memperolehi kutipan mata yang besar setelah melintasi garisan penamat di P7.\n\n\n\n\n\n\n\n\nDengan berbakikan hanya dua pusingan perlumbaan, persaingan bagi merebut takhta kejohanan Moto3 2018 kini semakin sengit dengan sekadar 17 mata yang membezakan antara Jorge Martin, Marco Bezzecchi, dan Fabio di Giannantonio. Teruskan bersama kami di MotoMalaya di mana kami akan bersiap sedia bagi pusingan yang berikutnya di Litar Antarabangsa Sepang pada hujung minggu akan datang untuk Shell Malaysia Motorcycle Grand Prix.\nSumber imej: MotoGP\nDani Pedrosa Sah Jadi Penunggang Uji Bagi Pasukan Red Bull KTM\n\nAdvertisements",
        "BERITA TEMPATAN\nMoto Malaya \n\nMiliki Model Triumph Bonneville T120 Diamond Dan Ace Edisi Terhad, RM75,900 \n\n\nPosted on June 29, 2019 by Amirul Azreen \n\n\n\nTriumph Malaysia menerusi Fastbikes Sdn Bhd, memperkenalkan dua model baharu sempena ulangtahun ke-60 jenama Bonneville.\nTriumph Bonneville T120 Diamond dan Bonneville T120 Ace Limited Edition telah diperkenalkan dalam satu majlis pelancaran yang diadakan ketika sambutan rumah terbuka Fastbikes di Petaling Jaya, hari ini.\nTriumph Bonneville T120 Diamond\n\nTahun 2019 merupakan tarikh keramat bagi jenama Triumph apabila meraikan sambutan 60 tahun jentera ikonik Bonneville Twin dengan edisi sulung dikeluarkan pada tahun 1959.\nHanya 900 model dihasilkan bagi T120 Diamond dengan hanya empat model dibawa masuk ke Triumph Malaysia setakat ini.\nAntara ciri menarik yang terdapat pada Bonneville T120 Diamond:\n\nRekaan Snowdonia White dan Aluminium Silver Union Flag\nLogo Triumph krom di tangki\nPelindung enjin krom\nPelindung rantai krom\nSetiap model T120 Diamond didatangkan dengan sijil bernombor yang ditandatangani oleh Ketua Pegawai Eksekutif Triumph, Nick Bloor.\n\n\n\n\n\n\n\n\n\n\n\n\n\n\n\n\n\n\nTriumph Bonneville T120 Ace\n\nJentera yang menggabungkan rekaan moden dan klasik ini tampak lebih garang dengan perwatakan berbeza dari T120 Diamond.\nPilihan warna Matt Storm Grey dengan rekaan logo Ace Cafe dan perincian Head Down-Hold On membuatkan keseluruhan rupa T120 Ace Edition lebih menonjol.\nDengan hanya 1400 unit ditawarkan di seluruh dunia, pelanggan turut akan mendapat sijil bernombor yang telah ditandatangani oleh Nick Bloor.\n\n\n\n\n\n\n\n\n\n\n\n\n\n\n\n\n\n\nKedua-dua jentera ini digerakkan dengan enjin parallel-twin 1200cc dengan 8 valve single overhead cam yang menghasilkan 80hp pada 6,550rpm yang digerakkan dengan transmisi enam kelajuan.\nAdvertisements",
        "aprilia\nBERITA TEMPATAN\nDidi Resources Sdn. Bhd. \n\nMax Biaggi Hadiri Pelancaran Aprilia 3S Centre Baharu Di Malaysia \n\n\nPosted on November 1, 2018 by Zarul Faiz \n\n\n\n\nDidi Resources Sdn. Bhd. telah melancarkan Aprilia 3S Centre baharu di Malaysia.\nDuta Antarabangsa Aprilia dan Juara Dunia berbilang kali, Max Biaggi turut hadir sewaktu pelancaran ini.\nPusat perkhidmatan 3S ini terdiri daripada bilik pameran, pusat perkhidmatan penyelenggaraan dan fasiliti alat ganti.\n\n\nJuara Dunia GP 250cc dan World Superbike berbilang kali, Max Biaggi, telah menghadiri majlis pelancaran pusat perkhidmatan Aprilia 3S Centre baharu di Malaysia, yang akan dikendali oleh Didi Resources Sdn. Bhd. Pusat perkhidmatan 3S baharu ini terletak di The Gasket Alley.\n\nPemilik dan juga penggemar jenama ini sudah pasti amat mengalu-alukan pelancaran pusat perkhidmatan ini, di mana mereka kini memiliki sebuah tempat yang boleh mereka tujui.\nKami berasa amat berbesar hati kerana telah diberikan kepercayaan dan tanggungjawab untuk menguruskan jenama Aprilia, sebuah jenama yang cukup terkenal di bawah kumpulan Piaggio Group of Companies. Kepercayaan ini wujud setelah setahun kami Memperkenalkan semula jenama Moto Guzzi di Malaysia, uar Encik Rewi Hamid Bugo, Pengerusi Didi Resources Sdn. Bhd.\n\nKami akan terus melabur dalam penambahbaikan perkhidmatan selepas jualan dan perkhidmatan tambah nilai buat pengalaman pemilikan seperti hari litar, sokongan perlumbaan, konvoi dan perjumpaan yang unik dan khusus buat pemilik jenama ini sambung Encik Rewi.\n\nMajlis pelancaran ini juga menyaksikan majlis tandatangan Memorandum Persefahaman di antara tiga buah wakil pengedar dan Didi Resources Sdn. Bhd. Wakil pengedar tersebut adalah Welly World Cycle (Sungai Buloh), Sheng Fatt Superbike (Pulau Pinang), dan Soon Hin Co. (Kuantan).\n\n\n\n\n\n\n\n\n\n\n\nSelepas itu, Max Biaggi telah memperkenalkan kotak jenama Aprilia, sebelum dia dibawa melawat fasiliti berkenaan. Ketua Jabatan Perkhidmatan Selepas Jualan Aprilia dan Moto Guzzi Malaysia, Idon Pang mengiringi Biaggi melalui bengkel dan bilik pameran.\n\nKemeriahan diteruskan dengan Biaggi menandatangani plak bilik pameran sebelum meneruskan dengan menandatangani barangan para peminat.\n\nPenunggang semasa bagi pasukan Aprilia MotoGP, Aleix Espargaro dan Scott Redding menyertai kemeriahan ini selepas itu dan menyertaikan sesi tandatangan.\n\nPusat perkhidmatan Aprilia 3S Centre baharu ini terletak di The Gasket Alley, Lot 15, 13, Jalan 13/6, Seksyen 13, 46200 Petaling Jaya, Selangor Darul Ehsan.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya\nmotogp\nYamaha \n\nKalau Berpeluang, Saya Mahu Terus Kekal Di MotoGP  Hafizh Syahrin \n\n\nPosted on June 16, 2019 by Amirul Azreen \n\n\n\nHafizh Syahrin masih belum membuat sebarang keputusan mengenai kariernya dalam saingan MotoGP tatkala timbul desas-desus bahawa dia akan turun semula ke Moto2.\nMenurut laporan Berita Harian, Pelumba Red Bull KTM Tech3 itu akui tidak berdepan masalah seandainya senario itu berlaku meskipun ketika ini ia hanya spekulasi.\nTidak salah sekiranya saya membuat keputusan untuk kekal di MotoGP atau turun ke Moto2. Sudah tentu, kalau berpeluang saya mahu terus kekal, katanya.\nPelumba berusia 25 tahun itu menampilkan aksi membanggakan dalam musim pertamanya bersama Yamaha sebelum beralih ke jentera KTM.\nSaya mendapat peluang terbaik bersama Yamaha. Walaupun jentera saya tidak sama seperti Johann Zarco tetapi saya sudah berjaya menamatka perlumbaan dalam kelompok 10 terbaik beberapa kali, tambahnya.\nSumber imej: Fox Sports Asia\nPada masa sama, Hafizh mengakui peralihan ke jentera KTM pada awalnya hadir dengan tanggapan KTM Factory akan dapat membantu meningkatkan kariernya.\nSaya jangka KTM Factory akan dapat membantu saya tetap ketika ini agak sukar. Jangkaan saya itu berbeza daripada apa yang berlaku ketika ini. Apa pun, saya akan terus berusaha keras dan yakin untuk memberi saingan terhadap pelumba lain.\nTetapi jika saya diturunkan ke Moto2 saya akan berikan yang terbaik untuk kembali semula ke MotoGP, ujarnya.\nBagi saingan GP Catalunya yang berlangsung minggu ini, Hafizh bakal memulakan saingan di petak 21 di hadapan wakil Aprilia, Bradley Smith setelah mencatat masa kelayakan 1 minit 41.839 saat.\nDalam perkembangan sama, pelumba Petronas Yamaha SRT, Fabio Quartararo bakal memulakan perlumbaan di petak pertama dihadapan pendahulu kejuaraan dan wakil tuan rumah, Marc Marquez.\n(SUMBER: Berita Harian)\nAdvertisements",
        "BERITA TEMPATAN\nHonda\nMoto Malaya \n\nHonda Malaysia Tekad Kuasai Pasaran Malaysia Dengan 3 Langkah Ini! \n\n\nPosted on March 21, 2019 by Amirul Azreen \n\n\n\nHonda Malaysia kekal sebagai pengeluar kenderaan luar utama di negara ini buat kali keempat berturut-turut selain mengekalkan kedudukan kedua keseluruhan dalam Total Industry Volume (TIV) buat kali ketiga berturut-turut.\nBagaimanapun, bagi memastikan Honda terus menerajui segmen kenderaan luar utama di negara ini, Honda Malayasia telah menggariskan 3 strategi utama:\nIni 3 strategi utama dijanjikan Honda bagi tahun akan datang:\n1) Meningkatkan kualiti khidmat pelanggan\nSelain daripada menawarkan produk berkualiti, Honda Malaysia fokus dalam menawarkan servis khidmat pelanggan terbaik. Honda menjanjikan layanan pelanggan kelas pertama di semua wakil pengedar. Wakil Honda juga akan dilatih untuk memberikan pengalaman unik kepada pelanggan. Pelbagai manfaat dan servis turut menanti pelanggan!\n2) Merperkuatkan rangkaian pengedar\nHonda Malaysia sentiasa aktif dalam mempertingkatkan rangkaian pengedar dengan lebih 120 pengedar berdaftar  83 di Semenanjung, 15 di Sabah dan Sarawak  termasuk 22 Pusat Body and Paint.\n\nKemudahan akses ke pengedar Honda terdekat memastikan pelanggan tidak perlu berjalan jauh untuk datang.\n3) Perkenalan model baharu\nHonda Malaysia bercadang untuk memperhangatkan pasaran kenderaan negara dengan memperkenalkan beberapa model baharu. Honda memulakan tahun 2019 dengan mempersembahkan model baharu HR-V 1.8L RS dan juga model hyrbrid pertama dalam segmen SUV kompak, HR-V 1.5L Sport Hybrid i-DCD, awal tahun ini. Sebulan berikutnya, Honda memperkenalkan Jazz Mugen dan BR-V Special Edition keluaran terhad dengan hanya 300 unit sahaja ditawarkan.\nHonda Malaysia kekal optimis arah tuju strategik baharu ini akan menjadi batu loncatan bagi mereka mencapai sasaran ditetapkan bagi 2019 di samping menjanjikan kepuasan pelanggan.\nAdvertisements",
        "BERITA TEMPATAN\nHonda\nMoto\nMoto Malaya\nYamaha \n\nBatu Kawan Ujian Sebenar Jentera Honda  Helmi \n\n\nPosted on April 13, 2019 by Amirul Azreen \n\n\n\nMd Helmi Azman yang menduduki tempat kedua ketika aksi pembukaan Kejuaraan Cub Prix Malaysia PETRONAS di Jasin bulan lalu menganggap litar Batu Kawan sebagai medan ujian sebenar bagi jentera Honda musim ini.\nPelumba Hi Rev SCK Honda Racing itu beranggapan kemenangan tiga pelumba Honda di Jasin sebelum ini dibantu oleh keadaan litar.\nKalau kita perhatikan sewaktu di Jasin, walaupun laluan lurus hanya 159 meter berbanding di Batu Kawan yang mempunyai jarak 293, namun sudut selekoh kedua-dua litar ini agak berbeza, jelas juara Underbone 150cc Asia 2018 itu.\nSudut selekoh di Jasin agak lebar dan laju, jadi ia banyak memberi kelebihan kepada kami untuk mengekalkan kelajuan namun sedikit berbeza di Batu Kawan yang lebih teknikal.\n\nDi sini, sudut selekoh lebih kecil terutama di laluan S dan terdapat bulatan yang akan memperlahankan kelajuan jentera dan pada masa sama memerlukan jentera kami untuk memberi tindak balas yang lebih tangkas berbanding jentera Yamaha, jelas Helmi.\nHelmi yang sekali lagi mahu menaiki podium minggu ini tekad menguji kemampuan Honda di Pulau Pinang yang rata-rata didominasi jentera Yamaha musim lalu.\nKalau diperhatikan musim lalu, Yamaha mempunyai banyak kelebihan di litar teknikal seperti ini jadi minggu ini penting dalam mengukur prestasi jentera bagi menghadapi pusingan akan datang, tambahnya.\nAdvertisements",
        "BERITA TEMPATAN\nMoto\nMoto Malaya \n\nGuna Motosikal Isteri Untuk Meragut, Peragut Serah Diri \n\n\nPosted on April 17, 2019 by Amirul Azreen \n\n\n\nSeorang peragut telah mengejutkan orang ramai termasuk pihak berkuasa kerana menyerah diri secara sukarela di balai polis gara-gara kerana terlalu takut dengan isterinya!\nDifahamkan, seorang netizen bernama Ayus telah menjadi mangsa ragut di Hong Leong Bank, Kuala Selangor dan berkongsi kisah yang dialami menerusi akaun Facebook miliknya.\nDua peragut tersebut telah melarikan diri dengan habuan mereka namun meninggalkan motosikal dengan enjin yang masih berjalan.\nSenario itu membuka peluang buat Ayus untuk menggunakan motosikal tersebut lantas terus menuju ke balai polis.\nBagaimanapun, tidak lama kemudian salah seorang perompak terbabit muncul di balai polis kerana motosikal yang ditinggalkan adalah milik isterinya! Kejadian itu turut mencetuskan gelak ketawa orang ramai yang berada di balai terbabit!\nInsiden dikongsi Ayus turut mencetuskan tanda tanya dikalangan netizen yang membuat pelbagai spekulasi mengenai si isteri sehinggakan suami (peragut) sanggup serah diri di balai polis.\n(SUMBER: Facebook)\nAdvertisements",
        "BERITA ANTARABANGSA\nMoto Malaya \n\nTriumph Giat Bangunkan Jentera Elektrik Sulung \n\n\nPosted on May 16, 2019 by Amirul Azreen \n\n\n\nTatkala jenama motosikal lain sibuk beralih kepada penghasilan motosikal elektrik, Triumph masih kekal dengan jentera konvensional.\nBagaimanapun, segalanya bakal berubah apabila pengeluar motosikal British itu kini sedang giat membangunkan jentera elektrik pertama mereka.\nTriumph telah pun memberi bayangan mengenai projek baharu mereka awal tahun ini dengan menghantar beberapa soalan kaji selidik kepada pelanggannya bagi melihat sama ada mereka berminat dengan motosikal elektrik Triumph.\nPada awalnya, ramai yang berpendapat tindakan Triumph hanyalah sekadar untuk perancangan masa hadapan namun segalanya terjawab apabila mereka mengumumkan projek TE-1.\n\nObjektif utama projek tersebut adalah menghasilkan jentera elektrik dalam tempoh dua tahun akan datang. Dijangkakan enjin elektrik ringan itu akan menjana beberapa model Triumph akan datang.\nNamun, Triumph mengesahkan bahawa TE-1 hanyalah nama yang diberikan bagi projek yang masih berada di peringkat awal dan bukanlah produk sebenar atau nama jentera yang akan dihasilkan.\nBagi memastikan projek tersebut berjalan dengan lancar, Triumph turut bekerjasama dengan Williams Advanced Engineering, Integral Powertrain, pakar elektrik dari Universiti Warwick serta kerajaan United Kingdom menerusi agensi sains dan teknologi Innovate UK.\nMeskipun jalinan antara Triumph dan motosikal elektrik kelihatan agak janggal ketika ini namun segalanya akan berubah sepertimana Harley-Davidson yang mendapat pujian atas penghasilkan model LiveWire yang akan dilancarkan tahun hadapan.\n(SUMBER: Electrek)\nAdvertisements",
        "BERITA TEMPATAN\nDominar 400\nmodenas\nMoto Malaya \n\nKonvoi Modenas Dominar Explore The Unexplored: Teruskan Pengembaraan Epik Di Kuantan! \n\n\nPosted on March 18, 2019 by Amirul Azreen \n\n\n\nKonvoi Modenas Dominar 400 Explore The Unexplored meneruskan pengembaraan ke Kuantan dengan keindahan pantai Cherating menjadi destinasi ditunggu-tunggu pemilik Dominar 400.\n\nEdisi kelima  yang berlangsung awal bulan ini  menyaksikan penyertaan paling ramai dengan 27 penunggang memeriahkan pengembaraan daripada bandar Kuantan ke Cherating, sekaligus menoktahkan kejayaan konvoi Modenas Dominar Explore the Unexplored.\nPengembaraan beramai-ramai ini merupakan sebahagian daripada inisiatif Modenas bagi memeriahkan tema #Motography dan #MotographyMalaysia dengan bertujuan untuk mengambil seberapa banyak gambar dan video di setiap destinasi tunggangan oleh pemilik Dominar 400.\n\n\n\nKonvoi dilepaskan dari Restoran Aliff sebaik selesai taklimat untuk menuju ke destinasi Motography pertama  Pantai Teluk Mak Nik @ Monica Bay.\n\n\nSebaik tiba, para penunggang disajikan dengan keindahan pantai yang dihiasai pokok ru di sepanjang pesisir sekaligus menjadikan destinasi bergambar yang ideal!\n\n\nSelepas selesai, konvoi bergerak ke Warung Aziz Satar bagi menyempurnakan sesi mengisi perut yang kelaparan dan tekak yang dahaga sebelum meneruskan pengembaraan ke destinasi Motography terakhir di Pantai Cherating.\n\n\nSelesai sesi bergambar, pemilik Modenas Dominar 400 kemudiannya diberi peluang merebut hadiah menerusi perlawanan bola sepak pantai lima sebelah.\n\n\nMeskipun konvoi disambut dengan cuaca yang panas terik namun ia langsung tidak menyekat semangat para penunggang untuk merebut hadiah wang tunai RM250 yang menanti sang juara!\n\nPengembaraan di Kuantan akhirnya tiba di penghujung dengan setiap penunggang menamatkan aktiviti dengan segelas air kelapa sekaligus menandakan satu lagi kejayaan bagi siri kelima Modenas Dominar Explore the Unexplored. Ikuti perkembangan terbaru mengenai siri seterusnya di MotoMalaya.Net dan untuk sebarang maklumat lanjut sila layari www.facebook/DominarMalayasia/.\nAdvertisements",
        "BERITA ANTARABANGSA\nevent\nIMKL 2019 \n\nInternational Motomania of Kuala Lumpur 2019 (IMKL 2019) Menggegarkan Kuala Lumpur \n\n\nPosted on February 22, 2019 by Zarul Faiz \n\n\n\n\nPesta International Motomania of Kuala Lumpur 2019 (IMKL 2019) sedang berlangsung sekarang dan sepanjang hujung minggu ini.\nAcara ini diadakan di Pusat Pelancongan Malaysia (MaTiC), berhampiran dengan KLCC.\nKe semua jenis motosikal dialu-alukan di mana akan ada pelbagai jenis aktiviti, permainan, gerai, dan konsert yang diadakan sepanjang pesta ini.\n\n\nPesta tahunan International Motomania of Kuala Lumpur 2019 (IMKL 2019) kini sedang berlangsung sekarang dan sepanjang hujung minggu ini di pusat bandar Kuala Lumpur.\nFestival ini bertujuan bagi menyatukan para penunggang motosikal tidak mengira jenis, jenama dan kapasiti motosikal, supaya semua penunggang motosikal boleh bertimbang rasa antara sesama mereka dengan memahami gaya hidup satu sama lain.\nIMKL ini tidak seperti pesta motosikal lain di Malaysia. Penganjurnya telah mengatur pelbagai jenis program dan hiburan buat para pengunjung.\nAntara aktiviti-aktiviti yang telah disediakan adalah:\n\nPertandingan motosikal retro.\nPertandingan motosikal buatan khas.\nPertandingan kugiran.\nPertunjukan gaya bebas OSBMX.\nSukaneka untuk penunggang motosikal.\nKunjungan penunggang motosikal wanita.\nBertukar-tukar plak antara pembina motosikal buatan khas tempatan dan luar negeri.\nPermulaan Kembara Motosikal Dunia 365 hari ke New York Peace Ride.\nCabutan bertuah.\nKonsert oleh Datuk Awie, Mus May, Bandi Amuk, Asheed Def Gab C, Nik Putra, Hatta Junction, Blank Gamma, Ali Lela, Dwan Olan.\nGerai-gerai promosi, antaranya oleh Harley-Davidson Petaling Jaya.\nPermainan dan promosi istimewa oleh Shell Lubricants.\n\nMarilah sama-sama kita memeriahkan festival yang berlangsung pada hujung minggu ini! Pesta IMKL 219 akan dibuka dari jam 9 pagi hingga 12 tengah malam pada hari Sabtu, dan 9.30 pagi hingga 5 petang pada hari Ahad.\nFestival IMKL 2019 ini berlangsung di Pusat Pelancongan Malaysia (MaTiC), di jalan Ampang (berhampiran KLCC).\n\nAdvertisements",
        "Battlax Adventurecross AX41\nBridgestone\nS22\nTayar\ntayar motor \n\nBridgestone Perkenalkan Tayar Battlax Adventurecross AX41 Dan Battlax S22 \n\n\nPosted on October 17, 2018 by Zarul Faiz \n\n\n\n\nBridgestone telah memperkenalkan tayar model Battlax Adventurecross AX41.\nPengeluar tersebut akhirnya telah mempunyai sebuah model tayar knobby buat motosikal kembara dwi-sukan.\nMereka juga turut mmperkenalkan model tayar supersport Battlax S22.\n\n\nPercaya atau tidak, Bridgestone sebelum ini tidak mempunyai sebarang tayar jenis knobby buat motosikal kembara berkapasiti besar, walaupun memiliki rangkaian tayar yang cukup meluas. Kini, mereka telah memperkenalkan model tayar Battlax Adventurecross AX41 di pertunjukan motosikal Intermot untuk bersaing dalam segmen berkenaan.\nBridgestone Battlax Adventurecross AX41\nModel AX41 adalah tayar dwi-sukan yang direka untuk motosikal adventure-touring. Contoh motosikal tersebut adalah Triumph Tiger 800 XCx/XCa, Honda CRF1000 Africa Twin, R 1200 GS, F 850 GS, dan sebagainya.\n\nBridgestone juga turut memperkenalkan sebuah varian untuk motosikal scrambler, menamakan model tayar tersebut sebagai Battlax Adventurecross AX41S.\n\nNOTA: Sila beri perhatian sewaktu anda menggantikan tayar motosikal anda. Bengkel yang tidak jujur atau kurang berpengetahuan mungkin akan menggunakan tayar yang dikhususkan untuk jenis motosikal yang lain! Seorang mekanik telah bersungguh-sungguh mahu memasang model tayar Battlax T31 versi GT pada motosikal kelas pertengahan saya. Tayar T31 GT dihasilkan untuk motosikal berkapasiti besar seperti Kawasaki 1400GTR, BMW R 1200 RT, dan ang lain-lain. Jadi, sekali lagi kami jelaskan, tayar AX41 adalah untuk motosikal dwi-sukan, dan tayar AX41S adalah untuk motosikal scrambler.\nModel tayar A41 yang telah diperkenalkan pada awal tahun ini pula lebih kepada motosikal yang berorientasikan motosikal jalan raya dengan kebolehan off-road yang ringan. Contoh terbaik motosikal yang sesuai dipadankan dengan tayar tersebut adalah Triumph Tiger 800 XRx. Ianya merupakan pengganti bagi model tayar Battlax Battle Wing.\nSila rujuk pada graf radar di bawah untuk designasi produk.\n\nIanya satu tindakan bijak oleh Bridgestone, memandangkan pengeluar seperti Metzeler, Pirelli, Continental, dan Michelin telah meraih keuntungan besar dalam jualan tayar motosikal kembara.\nBagaimana pun, tayar AX41 ini hanya akan boleh didapati bermula dari tahun 2019, jadi ianya cukup menarik sekali untuk melihat pengeluar manakah yang akan melengkapkan motosikal mereka dengan tayar ini sebagai standard.\nBridgestone Battlax S22\nBagi kegunaan hari litar, menjarah Lebuhraya Karak, mahu pun mendaki Genting Highlands, pengeluar tayar dari Jepun ini telah memperkenalkan tayar supersport Battlax S22 di pertunjukan motosikal yang sama, walaupun tidak semeriah AX41.\n\nBerdasarkan gambar-gambarnya, corak alur S22 amat mirip seperti tayar sport-touring T31. Tayar T31 merupakan tayar dengan pengendalian yang hebat dalam cuaca yang kering dan basah, tetapi, tayar S22 akan hadir dengan kompaun yang lebih lembut bagi memberikannya cengkaman yang lebih hebat. Ini bermakna tayar S22 mempunyai pengendalian yang sama hebat, manakala alurnya yang agresif sudah pasti banyak membantu dalam penunggangan dalam hujan.\nSatu fakta yang menarik, Bridgestone menggelarkan tayar T30 sebagai tayar hibrid kerana ia menggabungkan reka bentuk dan perwatakan tayar sport-touring BT23, dan tayar supersport S20.\nAdvertisements",
        "BERITA TEMPATAN\nKereta\nVolkswagen \n\nVolkswagen Polo Black & White edisi khas dilancarkan! RM68,488 \n\n\nPosted on November 8, 2018 by Sep Irran \n\n\n\nSempena sambutan Festival Membeli-belah tahunan 11.11 Lazada, Volkswagen Passenger Cars Malaysia (VPCM) telah melancarkan Volkswagen Polo Black & White edisi khas dan hanya 11 unit sahaja akan dijual secara online melalui Lazada sahaja pada 11 November 2018!\n\nMulai 12 tengah malam 11 November ini, model Volkswagen Polo Black & White edisi khas akan ditawarkan dengan harga RM68,488 (harga jualan tanpa insurans dan pendaftaran). Bagi mereka yang berjaya membeli (anda harus cepat kerana kebiasaannya, edisi khas dari Volkswagen akan habis dijual dalam masa yang sangat singkat), para pemilik juga akan turut mendapat aksesori tambahan bernilai RM7,500!\nSalah satu bahagian dari tawaran menarik ini juga ialah kadar faedah rendah istimewa 1.11% setahun (bagi pinjaman selama 5 tahun) yang ditawarkan oleh panel bank rasmi VPCM iaitu Hong Leong Bank.\n\nReka bentuk luaran Volkswagen Polo Black & White ini telah dikemaskan dengan warna putih Candy White bersama spoiler belakang, kemasan sisi, tempat duduk kulit, rim aloi 15 inci dan perumah cermin sisi berwarna hitam. Filem cermin VW Tint juga turut melengkapkan pakej istimewa ini.\n\nMenurut Pengarah Urusan VPCM, Encik Erik Winter, Cara pembelian pelanggan kini sudah banyak berubah dalam tempoh beberapa tahun kebelakangan ini. Kami berbesar hari kerana dapat memainkan peranan dalam persepsi di mana pembelian kereta secara talian adalah satu perkara biasa.\n\nIni terbukti dengan kejayaan kolaborasi kami dengan Lazada untuk model 12.12. Beetle dan rangkaian JOIN baru-baru ini. Selain daripada mudah, perkembangan ini juga memberitahu kami bahawa pelanggan melayari internet untuk membaca, membuat kajian dan mendapatkan tawaran-tawaran terbaik. Inilah hala tuju Vokswagen, tambah Encik Erik Winter.\n\nBagi mereka yang berminat, anda hanya perlu membayar yuran sebanyak RM799 melalui Lazada Wallet, kad kredit atau perbankan online dan wakil dari VPCM akan menghubungi anda untuk melengkapkan segala proses pembelian termasuk penyerahan kereta. Volkswagen Polo Black & White edisi khas ini hanya boleh dibeli melalui Lazada di Volkswagen Store mulai tengah malam pada 11 November 2018.\n\nSemua model Volkswagen hadir dengan penyelenggaraan percuma selama 3 tahun dan jaminan pengilang serta bantuan tepi jalan selama 5 tahun. Untuk maklumat lanjut, layari www.volkswagen.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Moto Malaya \n\nPencuri Kereta Tertidur Ketika Menjalankan Tugas \n\n\nPosted on April 20, 2019 by Amirul Azreen \n\n\nGambar hiasan.\nSeorang pencuri kereta mudah ditangkap pihak polis apabila tertidur ketika menjalankan tugas dalam satu kejadian yang berlaku di Taman Markisah, Bukit Mertajam, kelmarin.\nSuspek didapati telah tidur dibahagian tempat duduk depan sebelum disedari abang kepada pemilik kereta tersebut.\nMenurut laporan Harian Metro, abang kepada pemilik kereta singgah ke kediaman adiknya untuk mengemas rumah tersebut namun terkejut apabila mendapati tingkap bahagian hadapan kereta diturunkan separuh.\nSebaik mendekati kereta terbabit, dia menyedari seorang lelaki sedang tidur dikerusi penumpang depan.\nAbang mangsa kemudiannya bergegas menghubungi pihak polis yang bertindak memberkas suspek  pemeriksaan rapi mendapati suspek memiliki rekod lampau, dua kes jenayah dan tiga kes penyalahgunaan dadah.\nSiasatan lanjut mendapati suspek cuba untuk mencuri kereta tersebut  yang telah ditinggalkan lebih seminggu ekoran kematian ayah mangsa  namun tertidur ekoran kepenatan.\nKes akan disiasat mengikut Seksyen 379 A dan Seksyen 447 Kanun Keseksaan.\n(SUMBER: Harian Metro)\nAdvertisements",
        "BERITA ANTARABANGSA\nThruxton R TFC\ntriumph\nTriumph Motorcycles \n\nTriumph Thruxton R TFC Bakal Tiba \n\n\nPosted on December 26, 2018 by Zarul Faiz \n\n\n\n\nModel Triumph Thruxton R TFC adalah sebahagian daripada rangkaian Triumph Factory Custom.\nBerdasarkan namanya itu, ianya merupakan model pengeluaran terhad mewah utama.\nHanya 750 unit yang akan dibina.\n\nTriumph Motorcycles sedang rancak memperkenalkan pelbagai model yang yang mengujakan dalam tempoh masa yang singkat ini. Motosikal Triumph Thruxton R TFC adalah model yang berikutnya sedang menjalankan ujian jalan raya.\nSumber imej: MCN\nPada bulan Oktober yang lalu, Triumph telah melancarkan model Street Twin 2019 dan Street Scrambler 2019 sewaktu acara Intermot, diikuti dengan model Scrambler 1200 yang baharu ketika Persidangan Pengedar Global (Global Dealer Conference  GDC) di London. Sewaktu persidangan inilah pengeluar berkenaan telah membentangkan rancangan mereka untuk memperkenalkan lebih banyak model bagi tahun 2019. Antara model-model terbaru berkenaan adalah Speed Twin 2019 (dilancarkan pada awal Disember), Rocket III 180hp baharu, dan kini, model Thruxton R TFC.\nMotosikal Thruxton R TFC ini merupakan sebahagian daripada rangkaian Triumph Factory Custom. Rangkaian ini terdiri daripada model utama edisi terhad. Model peragaan TFC Bobber dan Scrambler telah diperkenalkan pada tahun 2014 dahulu.\nModel Thruxton R TFC bercirikan enjin parallel-Twin, 1,200cc, Hi-Power yang telah dipertingkatkan. Penggunaan ekzos titanium Vance & Hines dan ECU yang dipeta semula meningkatkan lagi pengeluaran kuasanya dari 96hp kepada 106hp.\nPada bahagian casisnya, fork hlin NIX 30 menggantikan fork Showa BPF. Ia sepatutnya menjadi padanan yang lebih sesuai dengan penyerap hentakan berganda hlins yang sedang digunakan. Angkup brek hadapan Brembo akan dipam bendalir ke dalamnya dengan menggunakan silinder radial utama Brembo. Jika itu tidak cukup garang bagi anda, motosikal Thruxton R TFC ini akan dilengkapi dengan tayar Metzeler Racetec RR.\nTriumph turut mengurangkan sebanyak 5kg berat motosikal ini.\nModel Thruxton R TFC ini juga bakal didatangkan dengan reraup karbon fiber bullet sebagai kelengkapan standard. Hanya 750 unit sahaja yang akan dibina. Pemilik bertuah boleh melihat nombor siri pengeluarannya di atas billet atas apit tiga.\nKami telah menamakan model Thruxton R sebagai motosikal caf racer paling menyeronokkan yang pernah kami uji. Model TFC ini sudah pasti lebih hebat lagi!\nTriumph Thruxton R Test & Review\n\nAdvertisements",
        "BERITA TEMPATAN\nMoto Malaya \n\nRemaja 19 Tahun Ketua Kumpulan Curi Motosikal Di Kedah \n\n\nPosted on March 26, 2019March 26, 2019 by Amirul Azreen \n\n\n\nWakil Honda, Marc Marquez, menjuarai kategori Moto2 diusia 19 tahun pada 2012 sebelum beralih ke MotoGP bagi musim berikutnya namun bagi seorang remaja 19 tahun di Malaysia, dia telah pun mengetuai sekumpulan 14 individu lain dalam aktiviti mencuri motosikal milik warga emas dan pekerja asing.\nBaru-baru ini polis telah menahan remaja dari Bedong, Kedah itu bersama 14 anggota lain  berusia 15 hingga 35 tahun  ekoran terlibat dalam lebih daripada 20 kes mencuri motosikal.\nMenurut laporan Sinar Harian, kumpulan tersebut dikenali sebagai Geng Gana.\nDisyaki memulakan aktiviti jenayah mereka awal tahun ini, ketua berusia 19 tahun itu memiliki lima rekod jenayah termasuk kes rompakan dan penyalahgunaan dadah.\nKetua Polis Daerah Kuala Muda, Asisten Komisioner, Adzli Abu Shah, mengesahkan kesemua ahli kumpulan tersebut telah dikesan semenjak 11 Mac lalu dan aktif melakukan aktiviti mereka di sekitar Sungai Petani.\nDifahamkan, seorang mangsa berusia 71 tahun telah disamun kumpulan terbabit sekitar jam 6.20 pagi pada 20 Februari lalu.\nMangsa telah dihimpit oleh tiga suspek sambil mengacukan pisau di leher sebelum melakukan rompakan. Mangsa dipukul dibahagian muka menggunakan topi keledar sebelum dirompak.\nAdvertisements",
        "BERITA ANTARABANGSA\nmotogp\nMotoGP 2021 \n\nLitar Jalanraya MotoGP Indonesia Sesuatu Yang Istimewa \n\n\nPosted on March 22, 2019 by Zarul Faiz \n\n\n\n\nBerita mengenai litar jalan raya yang bakal menjadi tuan rumah pusingan MotoGP Indonesia telah diterima dengan penuh keraguan.\nMereka yang kurang arif berpendapat bahawa ianya merbahaya buat penunggang MotoGP dan juga penonton.\nBagaimana pun, pelannya telah pun dirangka bagi mematuhi tahap keselamatan dan telah mendapat lampu hijau dari Dorna dan FIM.\n\n\nDorna dan FIM baru-baru ini telah mengesahkan bahawa Indonesia bakal menjadi tuan rumah bagi pusingan perlumbaan MotoGP dan WorldSBK bermula tahun 2021. Lokasi yang telah dipilih adalah Lombok.\nSelain itu, mereka turut mengumumkan yang ianya bakal menjadi litar jalan raya pertama bagi kejohanan MotoGP. Berita tersebut telah menarik banyak perhatian negatif dalam media sosial. Ada antara komennya berbunyi, kalau ianya akan menyebabkan penunggang terkorban, baik takyah lumba kat sana,\nNamun sesungguhnya, Dorna dan FIM berada tiga langkah di hadapan pahlawan-pahlawan papan kekunci tersebut.\nKeraguan ini telah dijawab oleh Mark Hughes dari MRK1 Consulting bersama dengan RoadGrip Motorsport. Kedua-dua syarikat antarabangsa telah dilantik oleh Badan Pembangunan Pelancongan Indonesia (IDTC) bagi mengendalikan perancangan, pembinaan, dan pengendalian litar.\nKami sedar sewaktu kami mengumumkan projek ini ada keraguan mengenai konsep litar jalan raya, ujar Hughes, sewaktu pembentangan projek berkenaan di pusingan pembukaan Grand Prix Qatar.\nKami telah menerangkan dengan jelas sekali yang litar ini telah direka dan akan dibina mengikut standard keselamatan yang ditetapkan FIM untuk MotoGP.\nKetua Pegawai Eksekutif Dorna, Carmelo Ezpeleta, juga telah mengatakan yang mereka tidak mengkompromikan keselamatan.\nSeperti mana yang sering kami katakan, kami tidak berlumba di atas litar jalan raya, tetapi, ini adalah ke semua fasiliti sebuah litar jalan raya  di tengah-tengah bandar, semua hotel ada di sana  tetapi, dengan ciri keselamatan penuh untuk penunggang, jelas Ezpeleta.\nLitar Lombok ini bukanlah seperti litar jalan raya lain yang kita kenali seperti litar Monaco dan Macau. Sebaliknya, ianya dibina khusus untuk perlumbaan dan hanya dibuka untuk orang awam selepas perlumbaan. Berbeza dengan litar Monaco dan Macau yang merupakan jalan raya awam yang ditukar menjadi litar perlumbaan.\nPerancangan utama bagi (susunatur) resort ini telah siap sebelum kami mula terlibat. Dan dengan kerjasama antara RoadGrip, MRK1, dan ITDC, kami telah mengubahsuai reka bentuk litar, ujar Hughes.\nKami sedar yang kami tidak dapat menukar sepenuhnya reka bentuk litar, kerana sudah ada terlalu banyak pelaburan padanya, dan dengan sokongan Dorna dan juga FIM, kami telah melakukan perubahan kecil bagi memenuhi piawaian keselamatan bagi lesen Gred A.\nSewaktu anda tiba di acara perlumbaannya, ianya tiada bezanya seperti tiba di mana-mana litar MotoGP yang lain. Ia akan memiliki ke semua infrastrukturnya di sana, tambah Hughes. Tetapi, sebahagian besar daripada infrastruktur itu kemudiannya akan boleh ditanggalkan bagi mengubah litar ini menjadi jaringan jalan raya bagi resort peranginan untuk baki tahun.\nAtas sebab inilah litar ini ianya dipanggil sesuatu yang istimewa.\n\nAdvertisements",
        "BERITA ANTARABANGSA\nMoto Malaya \n\nRoyal Enfield Dan Jawa Halangan Utama Harley-Davidson Di India \n\n\nPosted on May 13, 2019 by Amirul Azreen \n\n\n\nHarley-Davidson melihat pasaran India  pasaran motosikal terbesar dunia  sebagai kunci utama dalam kembali mengukuhkan masa depan jenama mereka.\nMengikut perancangan, pasaran India bakal menjadi saksi kepada percubaan Harley-Davidson dalam menghasilkan motosikal berenjin kecil sekaligus menyuntik penjualan yang lebih positif.\nBagaimanapun, Harley-Davidson berdepan tugas sukar kerana 90 peratus pasaran 250 hingga 500cc didominasi jenama Royal Enfield yang telah menjual 820,000 motosikal pada 2018. Harley memerlukan sekurang-kurangnya tiga tahun untuk mencapai angka tersebut.\nLebih memburukkan keadaan, gergasi automotif India, Mahindra & Mahindra mahu menhidupkan kembali jenama Jawa, yang sebelum ini diperkenalkan selepas Perang Dunia 2 namun menutup operasi pada 1998 susulan masalah kewangan.\nAnak syarikat, Mahindar Classic Legends  yang telah pun menandatangani perjanjian dengan Jawa Moto  akan memperkenalkan tiga jentera baharu tahun depan, Jawa, Jawa Forty Two dan Perak.\nMotosikal Jawa akan dilengkapi enjin 300cc sementara Perak 334cc.\nEkoran menguasai lebih 90 pasaran motosikal di India, motosikal Jawa tidak akan memberi kesan kepada penjualan Royal Enfield namun sebaliknya bagi Harley-Davidson yang akan berdepan kesukaran apabila terpaksa bersaing dengan kedua-dua jenama ini.\nTahun lalu, sejumlah 12.6 bilion motosikal dijual dengan majoriti penjualan tersebut melibatkan motosikal dengan enjin kecil namun bagi enjin saiz pertengahan, leih 883,000 unit dijual  kenaikan 25 peratus berbanding 2017.\n(SUMBER: The Motley Fool)\nAdvertisements",
        "aprilia\nBERITA TEMPATAN\nSheng Fatt Motor Sdn. Bhd \n\nBelajar Cara Memahami Motosikal Anda Dan Ketahui Cara Untuk Menjadi Penunggang Yang Lebih Mahir! \n\n\nPosted on December 18, 2018 by Zarul Faiz \n\n\n\n\nAnda rasa anda faham akan selok belok motosikal dan kelengkapan menunggang anda?\nTetapi, sedalam manakah sebenarnya pengetahuan anda?\nSheng Fatt Motor Sdn Bhd Pulau Pinang akan menganjurkan satu sesi shop talk istimewa buat semua penunggang motosikal.\nBual bicara ini turut meliputi satu sesi perkongsian ilmu dan sesi bual bicara yang dihoskan oleh Pengurus Selepas Jualan Aprilia Malaysia!\nTerbuka buat semua penunggang motosikal!\n\n\nSebagai sebahagian daripada program mendekati pelanggan bagi Aprilia dan juga penunggang motosikal secara keseluruhannya, Sheng Fatt Motor Sdn Bhd akan menganjurkan sebuah sesi shop talk yang istimewa.\n\nAcara bual bicara ini akan dihoskan oleh Kheoh Hock Seng (di bawah), Pengarah Urusan Sheng Fatt Motor Sdn. Bhd., bersama dengan Idon Pang, Pengurus Selepas Jualan Aprilia Malaysia, di mana mereka akan membincangkan topik-topik seperti penjagaan dan penyelenggaraan motosikal, panduan pembelian dan penggunaan kelengkapan menunggang yang sesuai beserta lawatan bengkel rasmi Aprilia yang baharu.\n\nMereka yang menghadiri acara ini akan mendapat sijil kehadiran yang khas, dan ianya akan diadakan di Sheng Fatt Motor Sdn. Bhd., No 24, Jalan Dato Keramat, Pulau Pinang, 10150, Georgetown, Pulau Pinang.\n\nSesi bual bicara ini bukan khusus untuk pemilik Aprilia sahaja, tetapi untuk semua penunggang dari jauh dan dekat. Inilah peluang mereka untuk mengenali motosikal mereka, untuk memahami cara penggunaan kelengkapan menunggang yang betul, dan sebab mengapa pentingnya menggunakan kelengkapan menunggang yang sesuai. Pengurus selepas jualan kami yang berkebolehan, Idon Pang akan berkongsi pengalaman penunggangannya dan ini adalah sebuah sesi perkongsian ilmu yang amat berguna bagi ke semua penunggang. Saya yakin yang ianya sebuah acara yang perlu dihadiri semua penunggang motosikal, ujar Kheoh Hock Seng.\n\nAcara bual bicara ini ideal untuk semua penunggang motosikal, tidak kiralah sama ada mereka itu penunggang baharu mahu pun veteran. Ianya peluang keemasan untuk mengenali motosikal masing-masing dengan lebih mendalam, dan bagi berkongsi pengalaman penunggangan bersama-sama penunggang yang lain.\nUntuk mendapatkan maklumat lanjut, sila hubungi 019-400 9339.\nAdvertisements",
        "BERITA TEMPATAN\nHLYM\nHong Leong Yamaha Motor Sdn. Bhd.\nYamaha\nYZF-R25 \n\nHarga Yamaha YZF-R25 (R25) 2019 Diumumkan  Dari RM19,998! \n\n\nPosted on March 20, 2019 by Zarul Faiz \n\n\n\n\nHLYM telah mengumumkan harga bagi model Yamaha YZF-R25 2019 pada hari ini.\nMotosikal R25 2019 masih mengekalkan enjin model yang terdahulu.\nNamun, ia kini didatangkan dengan pelbagai ciri yang baharu.\n\n\nHong Leong Yamaha Motor (HLYM) telah mengumumkan harga bagi motosikal Yamaha YZF-R25 (R25) 2019 pada hari ini, setelah mempratontonkannya pada bulan Januari tahun ini.\nHarganya telah ditetapkan pada RM19,998 (harga asas tidak termasuk cukai dan insurans), kekal sama seperti model sebelumnya.\nDi mana model tahun 2019 ini masih mengekalkan enjin parallel-Twin, DOHC, sejukan cecair, 250cc yang sama, ia juga didatangkan dengan pelbagai ciri-ciri yang telah dipertingkatkan:\nThis slideshow requires JavaScript.\n1. Fork terbalik untuk pengendalian dan maklum balas jalan raya yang lebih hebat.\n2. Panel badan aerodinamik baharu, termasuklah lohong masukan udara gaya YZR-M1.\n3. Reka bentuk tangki bahanapi baharu untuk memberikan posisi duduk yang lebih baik.\n4. Palang pemegang dan ergonomik baharu untuk jalan raya dan juga atas litar.\n5. Lampu LED keseluruhan dan gugusan instrumen LCD baharu.\nThis slideshow requires JavaScript.\nModel motosikal R25 2019 yang baharu ini ditawarkan dalam dua kemasan warna, Biru dan Merah, dan akan mula disediakan bermula pada minggu ketiga bulan Mac. Para pembeli akan menerima Kunci Cakera Yamaha keluli tahan eksklusif lengkap dengan kabel reminder.\n\nAdvertisements",
        "BERITA TEMPATAN\nKereta\nToyota \n\nToyota Vios 2019 dilancarkan secara rasmi! Dari RM77,200 \n\n\nPosted on January 24, 2019 by Sep Irran \n\n\n\nUMW Toyota Sdn Bhd secara rasminya telah melancarkan Toyota Vios 2019 untuk pasaran negara. Model Vios generasi baharu ini mempunyai pelbagai penambahbaikkan dari segi reka bentuk, prestasi dan juga kelengkapan luaran serta dalaman untuk peningkatan pengalaman memandu untuk pemandu dan juga para penumpang.\n\nDengan tagline As Never Before, Vios baharu ini mempunyai reka bentuk yang lebih moden dengan kombinasi garisan tajam dan juga aliran anggun yang memberi imej kenderaan yang lebih aerodinamik. Ia dapat dilihat lebih-lebih lagi dengan reka bentuk lampu besar hadapan dengan Daytime Running Lights (DRL) ke bahagian sisi yang lebih sado dengan beberapa aliran panel hingga ke lampu belakang kombinasi LED yang lebih kompak jika dibanding dengan model generasi sebelumnya.\n\nBahagian ruang dalaman telah melalui perubahan yang paling ketara dengan beberapa penambahan dari segi ciri-ciri seperti meter Optitron dengan paparan pelbagai maklumat (MID), sistem smart entry dan butang push start, suis stereng baharu, sistem penghawa dingin digital automatik, sistem perakam video digital (DVR) dan banyak lagi. Ciri paling menarik? Ruang dalaman kabin kini jauh lebih selesa dengan penebat bunyi baharu.\n\nToyota Vios 2019 juga mempunyai tempat duduk baharu yang direka untuk keselesaan unggul dimana bahagian belakang disediakan dengan armrest dengan dua pemegang cawan. Bagi pemandu, cermin pandang belakang electrochromic memberi lebih kesenangan memandu lebih-lebih lagi dalam pelbagai keadaan memandu.\n\nSistem audio dengan skrin sentuh 6.8-inci bersama ciri USB Mirroring, Tuner, HDMI, MP3, Voice Dial, AUX-Jack, Bluetooth dan reverse camera (untuk 1.5E dan 1.5G) memberi anda kebolehan untuk hiburan berkualiti tinggi lebih-lebih lagi dengan enam pembesar suara berkualiti tinggi (empat untuk model 1.5J dan 1.5E).\n\nDari segi prestasi, Toyota Vios 2019 didatangkan dengan enjin 1.5-liter 4-silinder DOHC Dual VVT-i yang mampu menjana 105hp pada 6,000rpm dan 140Nm tork maksimum serendah 4,200rpm. Segala kuasa dikawal melalui sistem transmisi 7-kelajuan CVT dengan mod Sport Sequential Shiftmatic dimana ia juga dilengkapkan dengan paddle shifter dan pilihan mod memandu (Sport dan ECO) untuk pengalaman memandu yang lebih sporty.\n\nDari segi keselamatan, Vios generasi baharu dilengkapkan dengan ciri-ciri kombinasi 360-T yang merangkumi Safe-T, Connectivi-T dan Guaran-T seperti:\n\n7 beg udara\nPanoramic View Monitor (PVM)\nBlind Spot Monitor (BSM) dengan Rear Cross Traffic Alert (RCTA)\nFront Digital Video Recorder (DVR) baharu\nHill-Start Assist Control (HAC)\nSensor tempat letak kenderaan\nVehicle Stability Control (VSC)\nTraction Control (TRC)\nBrake Assist (BA)\nAnti-Lock Braking System (ABS)\nEletronic Brake-force Distribution (EBD)\n\n\nUMW Toyota menawarkan Toyota Vios 2019 dari RM77,200 untuk varian 1.5J, RM81,200 untuk varian 1.5E dan RM87,300 untuk varian 1.5G (harga atas jalan tanpa insurans). Terdapat lima pilihan warna menarik iaitu Dark Blue Metallic, Red Mica Metallic, Attitude Black, Silver Metallic dan Super White II. Untuk maklumat lanjut, layari www.toyota.com.my.\n\nAdvertisements",
        "BERITA ANTARABANGSA\nNorton Motorcyle Company\nNorton Superlight \n\nNorton Superlight Bersedia Untuk Berlumba \n\n\nPosted on November 28, 2018 by Zarul Faiz \n\n\n\n\nMotosikal Norton Superlight telah diperkenalkan selepas model Atlas.\nMotosikal baharu ini menggunakan enjin yang sama seperti model Atlas namun telah ditala untuk perlumbaan.\nEnjin 650cc motosikal ini mampu menghasilkan 105hp dan ianya hanya seberat 158kg.\n\n\nPengeluar dari Britain, Norton, telah tampil dengan jentera terbaru mereka, Norton Superlight, selepas pengenalan model ala scrambler mereka, Atlas Ranger dan Atlas Nomad.\nNorton Atlas Ranger Dan Norton Atlas Nomad Diperkenalkan\n\nMotosikal Norton Superlight tersebut adalah berdasarkan platform yang sama seperti kedua-dua scrambler berkenaan. Namun, model Superlight ini adalah sebuah jentera perlumbaan sejati.\n\nYa, enjinnya adalah enjin yang sama seperti model Atlas. Ianya sebuah enjin parallel-Twin 650cc, tetapi dengan engkolan 270. Jadi, daripada menghasilkan 85hp dan 63.7Nm tork, motosikal enjin Superlight ini telah ditala bagi menghasilkan 104.5hp (78kW) dan 74.6Nm tork.\nModel Superlight hanyalah seberat 158kg sahaja, dan semua ini terhasil kerana penggunaan bahagian gentian karbon yang meluas. Bahagian badan dan rodanya telah diperbuat daripada bahan berwarna hitam berkenaan. Binaan kerangkanya yang digilap itu adalah hasil pertukangan pakar kerangka Britain, Spondon.\n\nMotosikal ini menggunakan fork hlins NIX pada bahagian hadapannya dan hlins TTX GP di bahagian belakangnya. Sepasang angkup monobloc Brembo M50 mengapit sepasang cakera brek 320mm. Model Superlight ini juga dilengkapi dengan quickshifter dwi-arah.\nKawalan cengkamannya adalah dengan bantuan IMU, yang mana boleh memberikannya kawalan wheelie serta kawalan mulaan.\nMotosikal ini sah untuk kegunaan jalan raya dan mematuhi peraturan emisi ketat Euro4. Ianya ditawarkan pada harga 19,950 di pasaran United Kingdom, jika anda berminat untuk memilikinya.\nAdvertisements",
        "BERITA TEMPATAN\nHyundai\nKereta \n\nHyundai Santa Fe 2019 dilancarkan  anggaran dari RM188,000 \n\n\nPosted on November 28, 2018 by Sep Irran \n\n\n\nPara pengunjung yang telah atau ingin hadiri Kuala Lumpur International Motor Show 2018 (KLIMS 2018) boleh melihat kenderaan SUV terkini dari Hyundai yang telah dilancarkan buat pertama kali di Malaysia iaitu Hyundai Santa Fe 2019.\n\nSanta Fe baharu ini merupakan SUV premium Hyundai generasi ke-empat dan akan mula berada di pasaran mulai suku pertama tahun 2019. Menurut Hyundai-Sime Darby Motors Sdn Bhd, mereka akan menawar dua varian Santa Fe 2019 iaitu model Executive dan Premium.\n\nRupa luaran yang lebih moden bukan sahaja lebih menawan malah mempunyai prestasi aerodinamik yang lebih cekap berbanding dengan generasi Santa Fe sebelum ini. Reka bentuk ini juga memberi sebuah imej kenderaan SUV 7 tempat duduk yang mewah dan juga tahan lasak dalam pakej yang lebih besar dan selesa.\n\nBahagian dalaman juga telah dipertingkatkan lagi dengan penambahbaikan dari segi ergonomik pemandu dan penumpang untuk pengalaman memandu yang lebih menarik. Ini juga bermaksud semua penumpang di barisan kedua dan juga ketiga akan lebih selesa walaupun dalam perjalanan yang jauh.\n\nDari segi kuasa, dua varian Santa Fe 2019 akan mempunyai enjin yang berbeza iaitu Theta II 2.4 MPI petrol dengan 6-kelajuan automatik dan R2.2 VGT diesel dengan transmisi 8-kelajuan automatik (yang juga merupakan tawaran pertama dari Hyundai Malaysia di dalam negara).\n\nAspek keselamatan yang telah dipasangkan ke dalam generasi terkini Santa Fe ialah:\n\n6 beg udara\nVehicle Stability Management (VSM)\nHillstart Assist Control (HAC)\nDownhilll Brake Control\n(DBC)Electric Parking Brake (EPB)\nAutomatic Vehicle Hold\n\n\nHyundai Malaysia menjangka model Santa Fe 2019 akan dipasarkan di Malaysia dengan harga anggaran RM188,000 ke atas dan tempahan telah dibuka. Untuk maklumat lanjut, layari www.hyundai.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nHyundai IONIQ Mendapat Rating Keselamatan Asean NCAP 5-Bintang\n\nAdvertisements",
        "BERITA ANTARABANGSA\nHelmet\nhelmet pintar\nIT-HT\nSHOEI \n\nHelmet Pintar Shoei IT-HT Diperagakan di CES \n\n\nPosted on January 15, 2019 by Zarul Faiz \n\n\n\n\nHelmet pintar Shoei IT-HT telah diperagakan di CES (Consumer Electronics Show).\nIa dilengkapi dengan HUD (heads up display) dan kebolehan Bluetooth.\nHUD berkenaan mampu memaparkan data penunggangan masa sebenar seperti kelajuan, rpm enjin, navigasi, dan lain-lain.\n\n\nSetakat ini, helmet pintar hanya terbatas kepada para pengeluar bebas. Jenama start-up seperti Jarvish dan Skully selalunya meraih dana melalui pendanaan awam. Namun kini Shoei telah memperagakan helmet pintar mereka di acara Consumer Electronics Show (CES) di Las Vegas, Nevada.\nJarvish Tawarkan Helmet Futuristik X dan X-AR\n\nHelmet Shoei IT-HT dilengkapi dengan kebolehan Bluetooth dan paparan HUD (heads up display). Data penunggangan masa sebenar dipaparkan pada HUD yang lut cahaya, membolehkan penunggang untuk mengekalkan pandangannya ke arah jalan raya sepanjang masa.\nDan seperti mana ciri-ciri yang ditawarkan oleh pengeluar helmet pintar yang lain, penunggang boleh mengkhususkan data yang ingin dipaparkan seperti kelajuan, rpm enjin, navigasi, panggilan telefon, dan bermacam-macam lagi.\nAda juga pengeluar start-up seperti Hudway, Nuviz, dan Seemore yang membekalkan peranti HUD tambahan, namun Shoei telah bekerjasama dengan NS West bagi membangunkan teknologi berkenaan. Syarikat dari Jepun itu menghasilkan instrumentasi dan navigasi untuk Mazda.\nHelmet IT-HT adalah model demonstrasi pada ketika ini dan ibu pejabat Shoei masih belum mengumumkan bila ia akan mula dikilangkan. Bagaimana pun, mereka akan menjadi pengeluar helmet utama yang pertama yang mengorak langkah dalam teknologi helmet pintar sekiranya mereka meneruskan usaha ke arah tersebut.\nAdakah ini akan menjadi pencetus buat para pengeluar helmet utama yang lain untuk menerokai teknologi helmet pintar?\n\nAdvertisements",
        "BERITA ANTARABANGSA\nHonda\nMoto Malaya\nmotogp \n\nMotoGP: Nombor 69 Milik Hayden Diabadikan \n\n\nPosted on April 14, 2019 by Amirul Azreen \n\n\nSumber: StadiumAstro\nMotoGP dengan rasminya mengabadikan nombor 69 milik Nicky Hayden dalam satu majlis yang diadakan di GP Amerika, semalam.\nBekas juara MotoGP 2006 itu  yang diberi jolokan The Kentucky Kid  meninggal dunia di usia 35 tahun apabila terlibat dalam satu kemalangan ketika sedang mengayuh basikal dalam satu sesi latihan di Itali pada Mei 2017.\nMereka yang hadir ketika majlis penghormatan tersebut terdiri daripada ahli keluarga Hayden termasuk presiden Persekutuan Motosikal Antarabangsa, Jorge Viegas dan Carmelo Ezpeleta, Ketua Pegawai Eksekutif (CEO) Dorna.\nTommy Hayden meluahkan rasa terima kasih kepada penghargaan khas yang diberikan kepada adiknya itu.\nTerima kasih kepada semua yang bersama kami hari ini. Nicky amat menyayangi arena MotoGP kerana dia mengenali ramai individu yang baik.\nNicky bukan sahaja melakar pelbagai kejayaan di atas litar malah memberi impak besar dalam kehidupan semua termasuk di luar litar.\nNombor 69 memberi makna istimewa dalam keluarga kami. Ayah saya berlumba dengan nombor yang sama termasuklah adik beradik kami.\nNicky membawa nombor tersebut sepanjang kariernya jadi ini satu penghargaan kepada kami. Terima kasih kepada semua kerana memastikan legasi Nicky terus berjalan, katanya.\n(SUMBER: StadiumAstro)\nAdvertisements",
        "BERITA TEMPATAN\nKereta\nNaza Kia Malaysia \n\nKia Picanto GT-Line 2019 dilancarkan! RM57,888 \n\n\nPosted on February 8, 2019 by Sep Irran \n\n\n\nNaza Kia Malaysia secara rasminya telah melancarkan Kia Picanto GT-Line 2019 untuk pasaran negara. Kereta kompak terlaris dari Kia kini mempunyai varian yang paling sporty pada harga yang berpatutan iaitu RM57,888 (harga atas jalan tanpa insurans).\n\nMenurut Dato Samson Anand George, Group CEO, Automotive Group, Naza Corporation Holdings Sdn Bhd., Berikutan kejayaan pelancaran model Kia Picanto 1.2 EX pada tahun lepas, Naza Kia Malaysia amat teruja untuk memperkenalkan varian sporty baharu kereta A-segmen inovatif yang telah mencuri hati pengguna jalan raya Malaysia. Kami yakin Kia Picanto GT-Line akan menerima perhatian di jalan raya dengan daya tarikan tambahan yang lebih bergaya.\n\nModel terkini dalam siri GT-Line ini telah dikemaskinikan dengan kit badan penuh dan gril hadapan Tiger Nose Kia ikonik yang memberi imej sebuah kenderaan yang lebih ganas dan agresif. Menyempurnakan imej berotot Kia Picanto GT-Line 2019 adalah paip ekzos berkembar sporty di bahagian belakang kenderaan.\n\nCiri-ciri lain yang terdapat pada Kia Picanto GT-Line 2019 adalah:\n\nRim aloi 16-inci\nLampu siang dan kabus jenis LED\nAntena shark fin\nSistem media infotainment 7-inci dengan Apple CarPlay dan Android Auto\nFull Auto Temperature Control (FATC)\nStereng D-cut GT-Line\nKamera parking pandang belakang\nPort USB dan pengecas telefon tanpa wayar\n\n\nDari segi keselamatan, Kia Picanto GT-Line 2019 mempunyai:\n\nRangka Advanced High Strength Steel (AHSS)\nVehicle Stability Management (VSM)\nElectronic Stability Control (ESC)\nAutonomous Emergency Braking (AEB)\nHill-start Assist Control (HAC)\nRuang simpanan belakang 255-liter\n\n\nNaza Kia Malaysia akan menawarkan model Picanto GT-Line 2019 pada harga RM57,888 (harga atas jalan tanpa insurans) dengan tiga pilihan warna iaitu Titanium Silver, Clear White dan Aurora Black Pearl. Setiap pembelian akan menerima waranti 5-tahun tanpa had perbatuan. Kunjungi pusat pameran Naza Kia Malaysia untuk maklumat lanjut.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nKia Picanto GT-Line 2019 diperkenalkan\n\nAdvertisements",
        "1200cc\nScrambler 1200\nScrambler 1200 XC 2019\nScrambler 1200 XE 2019\ntriumph\nTriumph Motorcycles \n\nUlasan Tanggapan Pertama Triumph Scrambler 1200 2019 \n\n\nPosted on October 25, 2018 by Zarul Faiz \n\n\n\n\nMotosikal Triumph Scrambler 1200 2019 yang dinanti-nantikan telah pun diperkenalkan secara rasmi kepada warga media.\nMotosikal ini menggabungkan rupa paras klasik motosikal Bonneville dengan kebolehan model Tiger 800.\nModel Scrambler 1200 akan merevolusikan jentera scrambler moden.\n\n\nTriumph nampaknya telah berjaya memulakan satu revolusi besar dengan pelancaran motosikal Triumph Scrambler 1200 2019.\nDitawarkan dalam dua variasi, model Scrambler 1200 baharu tampak seperti satu penjiwaan sempurna penunggangan kembara dalam reka bentuk klasik Bonneville yang malar segar.\nTriumph adalah sebuah pengeluar yang gemar melengkapkan motosikal terkini mereka dengan segala perincian terbaru. Dan itulah yang telah dilakukan bagi model Scrambler 1200 2019. Pengilang yang bertapak di Hinckley ini mensasarkan untuk menjadikan motosikal baharu ini sebagai tanda aras bagi motosikal scrambler. Dan oleh kerana itu, senarai perinciannya cukup panjang. Jadi, di manakah hendak kita mulakan?\nAPAKAH IA?\nTriumph merupakan peneraju bagi perlumbaan off-road beberapa dekad yang dahulu. Pelakon A-list dan pengejar adrenalin terkemuka, Steve McQueen, telah mengemudi jentera Triumph TR6 Trophy SC di perlumbaan Baja Rally yang menjerihkan di New Mexico. Pelagak ngeri untuk McQueen, Bud Ekins (yang melakukan aksi lompatan dalam filem The Great Escape) juga turut berlumba menggunakan jentera Triumph dan memenangi perlumbaan rali berkenaan.\nSejujurnya, motosikal Triumph adalah motosikal scrambler yang original (walaupun mereka tidak menuntut hak nama tersebut).\n\nMotosikal Bonneville T-120TT, T120C, dan TR6 C dan SC telah diringkaskan bagi perlumbaan padang pasir, bercirikan paip ekzos berganda yang dipaut tinggi dan dipendekkan. Dan motosikal dirtbike pada zaman itu, dikenali sebagai scrambler, kelihatan mirip seperti motosikal Bonneville masa kini.\nTriumph kekal bersahaja ketika pesaingnya menghasilkan Scrambler mereka sendiri. Triumph memiliki model Street Scrambler 900cc tetapi mereka sedari bahawa mereka memerlukan sesuatu yang lebih ekstrim. Dan dengan itu, motosikal Street Scrambler 2019-lah missing link mereka, bak kata pengeluar itu sendiri.\nDua varian tersebut adalah:\nTriumph Scrambler 1200 XC 2019  dibangunkan sebagai motosikal serba boleh dengan kebolehan off-road.\nTriumph Scrambler 1200 XE 2019  Sebuah motosikal serba boleh sehebat model XC, tetapi, lebih ditumpukan kepada penunggangan tanah merah yang lebih ekstrim. Huruf E adalah singkatan bagi perkataan Extreme.\n\nTARIKAN UTAMA\n\nInstrumentasi TFT generasi ke-2.\n\nDilengkapkan pada kedua-dua model, dengan dua tema reka bentuk paparan maklumat yang boleh dikhususkan. Sebuah perincian serba baharu membolehkan penunggang untuk mengemaskini pesanan skrin start-up dengan nama mereka.\n\n\nEnam mod penunggangan (Road, Rain, Sport, Off-Road, boleh dilaras oleh penunggang) termasuklah Off-Road Pro untuk model XE.\n\nKedua-dua model dilengkapi dengan mod penunggangan Road, Rain, Off-Road, Sport, dan mod penunggangan yang boleh dilaras penunggang yang melaraskan tindak balas pendikit, atur cara ABS dan kawalan cengkaman. Model Scrambler 1200 XE bercirikan mod tambahan Off-Road Pro, yang menampilkan atur cara bertumpukan pada penunggangan kembara tahap lanjutan dan scrambling. Mod Off-Road Pro mematikan kawalan cengkaman dan ABS, dan menggunakan pemetaan pendikit Off-Road.\n\n\nOptimised Cornering ABS dan kawalan cengkaman menyelekoh pada model XE.\n\nIanya yang pertama seadanya buat mana-mana model motosikal scrambler. Eksklusif buat motosikal Scrambler XE ialah Optimised Cornering ABS dan Optimised Cornering Traction Control. Berdasarkan kepada Continental IMU (Inertial Measurement Unit). Brek hadapan terdiri daripada dwi cakera brek yang diapit oleh angkup Brembo M.50 Monobloc.\n\n\nPencahayaan LED keseluruhan, termasuklah lampu hadapan DRL.\n\nKedua-dua model Scrambler 1200 dilengkapi dengan pencahayaan LED keseluruhan. Lampu hadapannya juga diterapkan dengan Lampu Nyalaan Siang (DRL  Daylight Running Light) LED untuk tahap keterlihatan maksimum.\n\n\nSuis disuluhi cahaya belakang.\n\nButang-butang suis yang ada pada kedua-dua model Scrambler ini disuluhi cahaya belakang LED yang diletakkan di sebelah dalam kiub suis. Anda tidak akan tergapai-gapai mencari butang sewaktu kegelapan malam.\n\nKlac bantuan tork.\n\nDireka bagi mengurangkan daya pengoperasian tuil klac untuk penunggang, memberikannya sentuhan yang lebih ringan pada klac dan menjadikannya lebih mudah untuk ditunggang, walaupun untuk jangka masa yang lebih panjang.\n\nPemulaan tanpa kunci.\n\nSistem pemulaan tanpa kunci Triumph adalah standard pada kedua-dua model. Sistem ini mengenal pasti jarak fob tanpa kunci dan kemudiannya membolehkan pencucuhan enjin melalui kiub suis yang dipaut pada butang penghidup enjin. Anda juga boleh mematikan fungsi transmisi tanpa wayar kunci ini.\n\nKawalan bersiar.\n\nKawalan bersiar elektronik adalah standard. Ianya adalah sistem satu butang, mirip pada model Triumph Tiger 800 XRx/XRa/XCx/XCa.\n\nPalam pengecas USB.\n\nKedua-dua Scrambler baharu ini bercirikan palam pengecas USB 5 volt bagi mengecas sebarang peranti elektronik. Ianya diterapkan dalam kotak simpanan berlapik busa di bawah pelana.\n\nMotosikal pertama dalam dunia berterapkan sistem kawalan GoPro.\n\nSistem navigasi turn-by-turn pertama Triumph serta Bluetooth dan muzik telefon (ke semua diaktifkan dengan sebuah modul keterpautan aksesori Bluetooth).\nSpesifikasi dan kelengkapan\n\nSpesifikasi dan kelengkapan tercanggih dalam kelasnya.\nPenyerap hentakan belakang hlins dengan RSU boleh laras sepenuhnya, ruang gerak panjang yang terbaik dalam kelasnya.\nFork ruang gerak panjang boleh laras sepenuhnya Showa.\nAngkup hadapan monobloc jejari berganda Brembo M50.\nLengan ayun aluminium ruang gerak panjang.\nKerangka Scrambler yang khusus.\nTempat letak kaki boleh lipat, boleh dilaras pada model XE.\nRoda pemasangan sisi berspesifikasi tinggi.\nRoda hadapan 21 inci terbaik, dengan tayar tanpa tiub berfokuskan kembara.\nTayar Pirelli Scorpion Rally.\nRuang gerak suspensi panjang: 200mm bagi model XC dan 250mm bagi model XE, untuk bahagian hadapan dan juga belakang.\n\n\nPenjana kuasa.\nKita akhirnya telah mengetahui enjin manakah yang akan digunakan pada motosikal ini (dan jangkaan kami meleset sama sekali).\n\nIanya enjin parallel-twin, sejukan cecair, 1,200cc, namun, merupakan variasi High Power (HP) yang telah dilengkapkan pada motosikal caf racer Bonneville Thruxton R.\nBagaimana pun, enjin ini telah ditala secara eksklusif untuk model Scrambler 1200. Ia menghasilkan 88.8hp (90 PS) pada 7,400rpm dan 110Nm tork pada hanya 3,950rpm.\nEkzos berganda pautan tingginya juga telah ditala bagi menghasilkan nota bunyi baharu tersendiri buat model ini.\n\n\nPenggayaan\nTriumph TIDAK mengikuti rekaan konvensional scrambler moden, sebaliknya telah menetapkan satu tanda aras baharu. Ianya dicapai dengan menggabungkan reka bentuk klasik dengan sentuhan, ciri, dan kebolehan moden.\n\nReka bentuk tangki bahanapi Scrambler baharu yang lancar, dengan ciri cut-away tangki scrambler yang klasik.\nRoda pemasangan sisi yang dijurutera dengan begitu cantik sekali.\nPenutup tangki bahanapi ala-Monza buatan aluminium yang digilap.\nPengikat tangki bahanapi daripada keluli tahan karat yang digilap.\nPelana bangku klasik.\nModel Scrambler 1200 XE didatangkan dengan perincian premium tambahan, termasuklah sebagai motosikal pertama yang memiliki lencana segitiga ikonik Triumph pada tangkinya.\nSelain itu, model XE juga bercirikan pelindung tangan dengan pendakap aluminium, tuil Brembo MCS, kemasan palang pemegang berwarna perak dengan apit dan pengangkat berwarna hitam beranod, fork berwarna emas.\nPilihan warna bagi kedua-dua model ini adalah dalam dua tona. Bagi model XC: Jet Black dan Matte Black, Khaki Green dan Brookland Green. Bagi model XE Fusion White dan Brookland Green, Cobalt Blue dan Jet Black, (seperti dalam gambar).\n\n\nKit Inspirasi dan Aksesori Pengkhususan\nPemilik akan diberikan pelbagai pilihan dalam pengkhususan motosikal ini. Dari palang pemegang hinggalah ke bagasi. Kit Inspirasi meluaskan lagi pengkhususan dengan fly-screen, peredam ekzos Arrow, madgad hadapan tinggi.\n\nKoleksi Pakaian Triumph Bonneville  Rangkaian Scrambler\nTriumph telah membangunkan sebuah rangkaian khusus pakaian Scrambler 1200, dengan pilihan baju-t lengan pendek, gogal bercorak checkerboard, dan koleksi pakaian menunggang dan kasual untuk lelaki dan juga wanita.\n\nKesimpulan\nDari satu sudut, anda boleh rumuskan yang model Triumph Scrambler 1200 2019 ini sebagai gabungan motosikal Thruxton R dan Tiger 800. Kebolehan dan perincian yang ada pada motosikal ini bukan calang-calang. Mengetahui kebolehan Triumph dalam menghasilkan motosikal yang serba boleh, sudah tiba masanya bagi mereka menakluki persaingan motosikal scrambler.\n\n\n\n\n\nAdvertisements",
        "BERITA TEMPATAN\nMoto Malaya \n\nYang Di-Pertuan Agong Hulur Bantuan Terhadap Mangsa Kemalangan \n\n\nPosted on June 26, 2019 by Amirul Azreen \n\n\n\nSeorang pengguna jalan raya telah terlibat dalam satu kemalangan di Putrajaya pagi tadi namun apa yang lebih mengejutkan adalah individu yang datang menghulurkan bantuan.\nYang di-Pertuan Agong, Al-Sultan Abdullah Riayatuddin Al-Mustafa Billah Shah sempat memberhentikan kenderaanya untuk menawarkan pertolongan ketika dalam perjalanan menuju ke mesyuarat pra kabinet dengan Perdana Menteri.\n\nBeberapa gambar memaparkan Sultan Abdullah berdiri di tepi jalan sambil memeriksa keadaan pemandu turut dikongsikan di Instagram Istana Negara (@istana_negara).\n\nBagaimanapun, difahamkan pemandu tersebut, Puan Jasliza Jamil hanya mengalami kecederaan ringan.\nSebelum ini, Sultan Abdullah mencuri tumpuan apabila singgah di restoran KFC Temerloh, Pahang dan beratur seperti pelanggan lain sebelum membuat pesanan.\nAdvertisements",
        "aprilia\nBERITA ANTARABANGSA\nMoto\nRSV4 X \n\nAprilia RSV4 X, Jentera Edisi Teramat Terhad Aprilia \n\n\nPosted on March 26, 2019March 27, 2019 by Zarul Faiz \n\n\n\n\nModel Aprilia RSV4 X memperagakan kemahiran pengeluar berkenaan dalam menghasilkan motosikal lumba dan juga jentera perlumbaan.\nAntara tarikannya adalah kotak gear Aprilia No Neutral.\nEnjin motosikal ini mampu menghasilkan kuasa sehingga 225hp, dan ianya hanya seberat 165 kilogram.\n\n\nDengan pelbagai berita yang mengujakan mengenai Ducati serta model edisi terhad mereka seperti Panigale 1299 Superleggera dan Panigale V4 R, ianya amat mudah bagi kita untuk terlupa bahawa Aprilia juga mempunyai kebolehan untuk menghasilkan jentera yang sama hebat. Dan Aprilia RSV4 X adalah contoh yang datang tepat pada masanya.\nAprilia mendakwa bahawa mereka telah memanfaatkan segala-gala yang telah mereka pelajari dari kejohanan MotoGP dan WorldSBK bagi menghasilkan model X ini. Dan kami percaya akan dakwaan mereka itu. Motosikal ini telah dilengkapi dengan pelbagai ciri yang menakjubkan, antaranya kelengkapan elektronik APRC, yang mana merupakan sistem elektronik yang pertama didatangkan dengan kawalan wheelie serta kawalan cengkaman sensitif sudut condong. Dan ianya sudah pasti tidak sah jika tidak dilengkapi dengan pendikit Ride-by-Wire memandangkan Aprilia merupakan pengeluar yang telah memperkenalkan ciri ini bagi motosikal kegunaan jalan raya.\n\nTetapi, itu hanyalah sebahagian kecil sahaja jika dibandingkan dengan enjinnya. Ingin tahu nisbah kuasa kuda berbanding beratnya? 225hp dan 165 kilogram. Ini bermakna nisbahnya adalah 1.36hp bagi setiap 1kg! Pengeluar berkenaan telah mengemaskini enjin standard RSV4 1100 dan melengkapkan enjin model X ini dengan ECU khusus untuk peningkatan prestasi.\nEkzos sistem sepenuhnya titanium Akrapovic dilengkapkan pada model ini. Udara masukan ditapis melalui Sprintfilter yang hampir serupa seperti yang digunakan dalam MotoGP.\nTetapi, bagi kami, tarikan paling menarik jentera ini adalah transmisi Aprilia No Neutral (ANN)-nya. Daripada menggunakan aturcara 1-N-2-3-4-5-6, seperti kebiasaannya, sistem ini menggunakan N-1-2-3-4-5-6. Dengan ini ia mengurangkan kemungkinan termasuk gear neutral sewaktu bertukar dari gear 1 ke gear 2 (kami pasti ramai yang pernah mengalaminya).\n\nPola penukaran gear ini digunakan dalam MotoGP dan kini, pengeluar dari Noale ini adalah yang pertama memperkenalkannya pada motosikal kegunaan jalan raya.\nDan juga buat pertama kalinya dalam dunia, model RSV4 X ini dilengkapi dengan angkup brek GP4-MS Brembo yang telah dicanai dari sebuah blok aluminium aloi yang pejal. Ia mencengkam cakera T-Drive Brembo.\nDan yang akhir sekali, ia didatangkan dengan reraup aerodinamik.\nModel teramat terhad ini telah ditetapkan pada harga 39,900. Ianya teramat-amatlah terhad sekali, hanya sepuluh buah motosikal sahaja yang telah dibina.\n\nAdvertisements",
        "BERITA ANTARABANGSA\nMoto Malaya \n\nFizikal Saya Merana Kerana Berperang Mengendalikan Ducati V4  Bautista \n\n\nPosted on July 10, 2019 by Amirul Azreen \n\n\nlvaro Bautista di atas motosikal Ducati Panigale V4 R  Sumber imej: WorldSBK.com\nDucati melalui minggu yang malang di litar perlumbaan hujung minggu lalu apabila Dovizioso dan Petrucci gagal mengekang kemaraan Marc Marquez di Sachsenring sementara Alvaro Bautista tidak lagi memegang takhta pendahulu di SBK.\nBautista kehilangan takhta sebagai pendahulu kejuaraan apabila dipintas Johnny Rea yang kini mendahului dengan 24 mata selepas mendominasi Donington Park, baru-baru ini.\nPelumba Sepanyol itu mengakui bergelut untuk mengawal jentera Ducati V4 di sepanjang perlumbaan.\nJentera saya tidak stabil dan saya terpaksa melawan dengan jentera sendiri hanya untuk memastikaan ia bergerak lurus. Pada masa sama, saya tidak memiliki kestabilan yang baik ketika keluar daripada selekoh.\nSaya cuba lakukan yang terbaik tetapi fizikal saya merana kerana terpaksa bertarung dengan jentera tersebut, ujar Bautista.\nMenyedari dia dan pasukan perlu bangkit dengan aksi yang lebih baik seperti di Misano dan Jerez, Bautista bagaimanapun mengakui ia tidak semudah itu.\nIni bukan MotoGP dimana pasukan boleh menggunakan komponen berbeza bagi mempertingkatkan kemantapan jentera. Inilah pakej jentera yang kami ada, kami tidak bernasib baik tetapan dilakukan di Donington tidak menjadi,tambahnya.\nSBK bakal ke Laguna Seca selepas ini dan Bautista mengakui litar tersebut bukanlah medan terbaik buat jentera Ducati V4.\n(SUMBER: GPONE.com)\nAdvertisements",
        "aprilia\nmotogp\nMotoGP 2019 \n\nAprilia Dan Gulf Bekerjasama Bagi Menghadapi MotoGP 2019 \n\n\nPosted on February 26, 2019February 27, 2019 by Zarul Faiz \n\n\n\n\nAprilia dan Gulf telah mengumumkan kerjasama mereka bagi menghadapi MotoGP musim 2019.\nKedua-dua belah pihak mengalu-alukan kerjasama baharu ini.\nMotoGP musim 2019 akan bermula pada 10 Mac 2019.\n\n\nAprilia dan Gulf telah mengumumkan kerjasama mereka dalam MotoGP.\nKedudukan Aprilia dalam kejohanan perlumbaan motosikal premier semakin kukuh sejak dua musim yang lalu; para penunggangnya tidak lagi sekadar menghuni grid belakang atau pertengahan. Pengeluar yang beribu pejabat di Noale itu telah menyertai kejohanan MotoGP setelah bertahun lamanya mendominasi kejohanan dunia 125cc dan 250cc. Mereka juga pernah menyertai kejohanan dunia 500cc.\n\nGulf pula adalah satu nama yang tidak asing lagi dalam kancah perlumbaan automotif. Sering kali telah kita lihat pengeluar terkemuka seperti Porsche dan Aston Martin lengkap dengan kemasan grafik berwarna biru muda dan jingga Gulf yang tersohor itu sejak berdekad lamanya.\nWalaupun jenama Gulf ini tidak begitu dikenali di Malaysia, mereka sebenarnya merupakan salah sebuah jenama petroleum terbesar dunia. Antara produk keluaran mereka adalah bahanapi dan juga minyak pelincir yang digunakan secara meluas dalam bidang automotif dan juga perindustrian.\n\nPeluang untuk menyertai MotoGP, sebagai penaja utama Aprilia Racing adalah langkah tepat selepas kejohanan World Superbike, ujar Naib Presiden Antarabangsa Gulf, Frank Rutten. Aprilia adalah salah sebuah jenama perlumbaan yang paling berjaya sepanjang zaman, manakala Gulf pula, memiliki sejarah yang gemilang dalam sukan permotoran. Menyertai perlumbaan Grand Prix dengan pengeluar yang kami sedia maklum setanding dengan prinsip kualiti, ketahanan, dan semangat serta keinginan kami untuk terus maju ke hadapan adalah satu langkah yang tepat.\n\nKami berasa amat gembira dapat memeterai kerjasama baharu dengan Gulf, ujar Ketua Pegawai Eksekutif Aprilia Racing, Massimo Rivola. Ianya sebuah jenama yang ikonik dengan rangkaian produk yang mengagumkan dan sejarah perlumbaan yang hebat. Kami tidak sabar untuk menulis bab baharu dalam sejarah tersebut dalam tahun-tahun yang akan datang. Saya berasa amat gembira kerana dapat bekerjasama dengan Gulf untuk kempen MotoGP kami yang akan datang dan ianya pasti mengujakan untuk menyaksikan kedua-dua jenama hebat ini bergerak ke hadapan bersama-sama.\n\nPiaggio Group  yang mana Aprilia Racing adalah jenama teknikal utamanya  adalah salah sebuah pengeluar motosikal terbesar dunia, dengan lebih daripada 550,000 buah motosikal dari pelbagai jenama yang dijual pada setiap tahun, antaranya Vespa, Gilera, Moto Guzzi, serta Piaggio.\nMinyak pelincir Gulf Motorcycle meliputi ke semua jenis motosikal, dari skuter dan motosikal berkapasiti kecil, hingga ke rangkaian minyak pelincir khusus untuk motosikal superbike. Gulf sejak sekian lama telah menggunakan sukan permotoran sebagai medan untuk membangunkan dan menguji produk baharu mereka. Langkah menyertai MotoGP bersama Aprilia Racing ini menandakan langkah hadapan ke arah produk motosikal berteknologi lebih baik dari Gulf, di mana ia mensasarkan untuk menakluki pasaran baharu yang sedang berkembang di samping mengukuhkan lagi kedudukannya dalam pasaran yang sedia ada.\n\nAprilia memberikan tumpuan penuh kepada pembangunan MotoGP bagi tahun 2019, dalam usaha untuk menjadi lebih berdaya saing di atas grid MotoGP. Bagi memenuhi matlamat ini, pada bulan Januari yang lalu, Piaggio telah mendapatkan khidmat bekas Pengarah Sukan Ferrari, Massimo Rivola, bagi mengetuai Aprilia Racing. Dengan adanya dua ketua kru yang baharu dan dibarisi penunggang dari Itali yang berbakat Andrea Iannone, penunggang kelahiran Sepanyol Aleix Espargaro, dan penunggang dari Britain, Bradley Smith, Aprilia telah menggunakan lebih banyak sumber berbanding sebelum ini dalam usaha untuk maju ke hadapan dalam kejohanan yang teramat berdaya saing ini.\n\nSesi ujian pra musim terakhir MotoGP baru sahaja berakhir semalam di Litar Antarabangsa Losail. Musim akan membuka tirainya di litar yang sama pada 10 Mac yang akan datang.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nHonda\nKawasaki\nMoto\nMotosikal Elektrik\nsuzuki\nYamaha \n\nHonda, Kawasaki, Suzuki, Dan Yamaha Bekerjasama Dalam Pembangunan Bateri Motosikal \n\n\nPosted on April 8, 2019 by Zarul Faiz \n\n\nStesen penukaran bateri dan skuter Gogoro  Sumber imej Nikkei Asian Review\n\nEmpat buah pengeluar motosikal utama di Jepun, iaitu Honda, Yamaha, Kawasaki, dan Suzuki akan bekerjasama bagi membangunkan teknologi bateri motosikal.\nMereka sedang berusaha membangunkan teknologi penukaran bateri bagi mengatasi tempoh pengecasan yang panjang.\nYamaha sudah mula bekerjasama dengan Gogoro di Taiwan bagi membangunkan teknologi penukaran bateri ini.\n\n\nEmpat buah pengeluar motosikal utama di Jepun, iaitu Honda, Yamaha, Kawasaki, dan Suzuki akan bekerjasama bagi membangunkan teknologi bateri motosikal.\nUsahasama ini adalah untuk menangani masalah utama yang dihadapi oleh motosikal elektrik pada ketika ini: tempoh pengecasan. Buat masa ini, tempoh pengecasan motosikal elektrik memakan masa yang agak lama. Dan dengan itu, mereka ingin mencari penyelesaian bagi bateri yang rendah cas atau pun kehabisan cas dengan menukarnya dengan bateri yang telah dicas penuh.\nPenyelesaian mereka itu mirip dengan penyelesaian yang telah digunapakai oleh Gogoro, yang mana sedang beroperasi di Taiwan. Penunggang motosikal elektrik boleh mengunjungi stesen pengecasan, keluarkan bateri yang telah kehabisan cas dari motosikal mereka, masukkan dalam stesen pengecasan dan menukarkannya dengan bateri yang telah dicas penuh.\nYamaha sudah mula bekerjasama dengan Gogoro untuk penyelesaian ini di negara berkenaan.\nGogoro mula memasuki pasaran Taiwan pada tahun 2015. Semenjak itu, 750 buah GoStation telah pun didirikan, memenuhi keperluan penukaran bateri kira-kira 17 juta. Syarikat itu mensasarkan sebanyak 3,000 buah stesen pengecasan secara keseluruhannya.\nHonda dan Yamaha adalah pengeluar utama dalam segmen motosikal elektrik di kalangan empat buah pengeluar berkenaan. Namun dengan tarikh akhir untuk bertukar kepada kenderaan elektrik sudah semakin hampir tiba, Kawasaki dan Suzuki perlu bergegas dalam penghasilan motosikal elektrik mereka sendiri. Kebanyakan negara Eropah akan bertukar ke kenderaan elektrik baharu dalam tempoh masa satu dekad, dan pada ketika itu akan mengehadkan kenderaan bahanapi fosil secara berperingkat.\nMalaysia masih ketinggalan agak jauh di belakang. Buat masa ini, hanya kereta mewah sahaja yang ada varian hibrid atau elektrik. Dan dengan itu, infrastrukturnya dibina oleh pengeluar mereka bagi memenuhi keperluan kereta keluaran masing-masing.\nKerajaan Malaysia perlu bertindak dengan lebih segera bagi memastikan kita tidak ketinggalan lebih jauh di belakang lagi.\nAdvertisements",
        "BERITA ANTARABANGSA\nmotogp\nMotoGP 2019 \n\nPakar Bedah MotoGP: Saya Tidak Faham Bagaimana Marquez Boleh Menang Kejohanan \n\n\nPosted on January 9, 2019 by Zarul Faiz \n\n\n\n\nMarc Marquez sedang menjalani tempoh pemulihan enam minggu selepas menjalani pembedahan pada bahu kirinya.\nPakar bedah MotoGP, Dr. Xavier Mir kagum dengan bagaimana penunggang berkenaan berjaya memenangi kejohanan dengan kecederaan pada bahu kirinya itu.\nSesi ujian pra musim HRC akan berlangsung dari 1 hingga 3 Februari 2019.\n\n\nMarc Marquez telah mengharungi satu lagi musim MotoGP yang menakjubkan pada tahun 2018 namun apa yang lebih penting lagi adalah dia telah berjaya merangkul kejohanan musim berkenaan.\nDia kemudiannya telah menjalani satu pembedahan bagi membetulkan bahu kirinya yang pada mulanya telah terkehel pada tahun 2013 selepas sesi ujian pasca musim di Valencia dan Jerez. Doktor Xavier Mir, pakar bedah MotoGP, mendapati yang kecederaan yang telah dialami Marquez memerlukan pembedahan yang rumit untuk diperbetulkan. Dr. Mir telah dipetik selepas pembedahan menyatakan, Saya tidak faham bagaimana Marquez mampu memenangi kejohanan dunia dengan kecederaan seperti itu.\n\nMarquez kini sedang berusaha keras bagi memperolehi kecergasan penuh sebagai sebahagian daripada pelan pemulihan enam minggunya. Dia perlu berada dalam kecergasan yang baik bagi ujian pra musim HRC 2019 yang pertama yang akan berlangsung dari 1 hingga 3 Februari 2019. Ujian pra musim rasmi pertama (Ujian Musim Sejuk) adalah dari 6 hingga 8 Februari 2019. Kedua-dua ujian ini akan diadakan di Litar Antarabangsa Sepang.\nJuara Dunia lima kali berkenaan kini sedang dibantu oleh ahli fisioterapi Carlo Garcia yang merupakan ahli pasukan perubatan Clinica Mobile.\nMarquez telah mengalami kecederaan bahu terkehel yang terjadi berulang kali sepanjang musim 2018, termasuklah sewaktu Scott Redding mengucapkan tahniah kepadanya ketika sambutan kemenangan di Motegi.\n\nAvanzando en la recuperacin. Primeros ejercicios de estabilidad!\nRecovery in progress. First stability exercises!?? pic.twitter.com/j2jKRMdLWQ\n Marc Mrquez (@marcmarquez93) January 7, 2019\n\nAdvertisements",
        "BERITA ANTARABANGSA\nHonda\nmotogp\nMotoGP 2019\nRC213V \n\nMotoGP 2019: Jorge Lorenzo Kata Honda Lebih Sesuai Dengannya \n\n\nPosted on January 3, 2019 by Zarul Faiz \n\n\n\n\nJorge Lorenzo akhirnya telah memberikan tanggapan pertamanya berkenaan dengan jentera Repsol Honda.\nDia telah menunggangnya sewaktu ujian pasca musim Jerez dan di Valencia pada tahun lepas.\nDia menyertai Marc Marquez sebagai sebahagian daripada pasukan Honda yang akan bersaing dalam kejohanan MotoGP tahun ini.\n\n\nJorge Lorenzo mengatakan jentera Honda RC213V lebih serasi dengannya berbanding jentera Ducati Desmosedici.\nJuara Dunia lima kali itu telah mengejutkan semua apabila dia mengumumkan perpindahannya dari pasukan Ducati MotoGP ke pasukan Repsol Honda bermula tahun ini. Dia mengambil alih tempat Dani Pedrosa dalam pasukan berkenaan setelah Dani mengumumkan persaraannya dari perlumbaan.\nSemenjak itu, Lorenzo telah menunggang jentera Honda RC213V sewaktu ujian pasca musim 2018 Valencia dan Jerez. Bagaimana pun, ini merupakan kali pertama dia bersuara, di mana kontraknya bersama Ducati tamat pada hujung tahun 2018.\n\nMusim lalu, saya menunggang jentera yang berbeza sama sekali, yang amat besar dan tinggi, ujar Lorenzo. Barang kali ianya terlalu tinggi bagi saya. Jentera Honda lebih sesuai dengan saya dari segi saiznya. Ianya lebih kompak, lebih kecil dan lebih rendah, yang mana dengannya saya boleh mengiring dengan lebih baik.\nSaya berasa lebih yakin sewaktu memasuki selekoh, kerana, dengan lebih dekatnya diri anda dengan permukaan asfalt, anda akan berasa lebih yakin. Tanggapan pertamanya adalah positif dan saya nampak banyak potensinya di situ.\nPada ketika itu, ekspresi anda menceritakan segala-galanya. Ia amat mengujakan, serba baharu, dan amat menyeronokkan. Selain itu, sekiranya perasaan awalnya bagus, anda boleh bacanya dengan lebih baik dari ekspresi anda.\nHonda telah melakukan beberapa buah modifikasi terhadap jentera tunggangan Lorenzo menjelang ujian kedua di Jerez.\nIa meliputi tangki bahanapi yang lebih mencengkam, yang mana mirip dengan pengubahsuaian yang dilakukan pada jentera Ducati Desmosedici GP18. Dia telah memenangi pusingan MotoGP Itali sejurus selepas pengubahsuaian berkenaan.\nSalah satu perkara yang amat saya kagumi adalah kebolehan pasukan Repsol Honda untuk bertindak balas, memberikan apa yang anda minta, ujar Lorenzo. Saya menjelaskan dengan teliti apa yang saya mahukan, dan Honda telah mencatatkan semua permintaan saya dan dalam masa beberapa hari mereka telah menyediakan ke semuanya dan kami telah ada sebuah tangki bahanapi hampir seratus peratus seperti yang saya mahu.\nLorenzo sedar yang dia telah menyertai pasukan MotoGP yang paling berjaya dan tidak sabar menantikan peluang yang ada di hadapannya. Pasukan Honda ini telah memenangi 15 kejohanan penunggang, termasuklah kejohanan yang dimenangi Marc Marquez tahun lalu.\nRepsol Honda mungkin sekali pasukan yang paling berjaya dalam sejarah, ujar Lorenzo. Mereka berjaya meraih kemenangan dan takhta kejohanan paling banyak.\nJika dibandingkan dengan pasukan bola sepak, mereka ini seperti Barcelona atau Real Madrid. Tiada pasukan lain yang memenangi lebih banyak kejohanan atau lebih dikenali di seluruh dunia berbanding mereka.\nPenunggang ini, bersama teman sepasukannya yang baharu, Marc Marquez, telah bersedia bagi menjalani Ujian Musim Sejuk 2019 di Litar Antarabangsa Sepang, yang akan berlangsung dari 1 hingga 3 Februari 2019.\nSumber: Crash.net\n\nAdvertisements",
        "BERITA ANTARABANGSA \n\nParking Ikut Suka, Dapat Donat Percuma \n\n\nPosted on February 19, 2019 by Zarul Faiz \n\n\n\n\nSeorang pemilik motosikal Indonesia telah diberikan pengajaran kerana memarkir motosikalnya secara sambil lewa.\nMotosikalnya itu telah menghadang sebuah gerai, dan oleh kerana itu, pemilik gerai berkenaan telah membalas dengan menggantikan tayar hadapan motosikal tesebut dengan sebiji donat.\nJadi, ambil pengajaran dari berita ini dan tolong pastikan motosikal yang kita parkir tidak mengganggu orang lain.\n\n\nKami ada satu soalan untuk anda semua, apakah tayar atau roda dalam Bahasa Indonesia? Jawapannya: Ban. Dan pada kali ini, kita bawakan cerita mengenai seorang pemilik motosikal yang telah digantikan  ban motosikalnya dengan sebiji donat.\nKita sering kali terserempak dengan motosikal yang diparkr secara sambil lewa, sama ada di celah kereta, atas bahu jalan, kawasan terbuka, mahu pun di hadapan kedai yang telah jelas tertera papan tanda No Parking.\nBegitulah juga ceritanya di Jakarta, Indonesia.\nSeorang pemilik gerai telah menemui sebuah motosikal yang diparkir semalaman di hadapan premisnya. Pemilik kenderaan berkenaan tidak meminta kebenaran untuk memarkir kenderaannya di situ, dan dia juga tidak memikirkan bagaimana tindakannya akan mengganggu aliran pelanggan gerai.\nPemilik gerai berkenaan bertindak balas dengan menggantikan tayar hadapan motosikal dengan sebiji donat.\nGambar motosikal dengan donat pada roda hadapannya telah dimuat naik dalam Twitter oleh Hendri Febry K @ndanrii dan ia menjadi tular. Bermacam-macam balasan yang menghiburkan dapat dilihat, salah satunya dari N. Firmansyah yang berbunyi, Astaga. Mau dosa takut ketawa.\nSementara menantikan tayar hadapannya digantikan, pemilik motosikal itu boleh sahaja makan donat yang ada itu.\nCerita ini perlu dijadikan pengajaran buat kita semua. Sudah pasti ada antara kita yang juga pernah terasa ingin melakukan perkara yang sama pada pemilik motosikal yang menyusahkan kita dengan memarkir sesuka hati mereka. Jadi, marilah kita memarkir motosikal di tempat yang telah disediakan, atau pun sekurang-kurangnya di tempat yang tidak akan menghalang atau mengganggu orang lain.\n\nDiduga Kesal karena Parkir Semalaman di Depan Warung, Pemilik warung Ganti Ban Motor Pakai Donat!!! WTF ?????? pic.twitter.com/6OZVBQHsfs\n Bobotoh Jebred Mas Pur (@rasjawa) February 15, 2019\n\nAdvertisements",
        "BERITA TEMPATAN\nMoto Malaya\nPetronas\nPetronas Lubricant Marketing Malaysia\nPetronas Malaysia \n\nPusat AutoExpert Petronas Pertama Dibuka Di Malaysia! \n\n\nPosted on April 22, 2019April 22, 2019 by Amirul Azreen \n\n\n\nPetronas Lubricants Marketing Malaysia (PLMM) bersama Petronas Lubricant International (PLI) merasmikan pembukaan pusat servis AutoExpert Petronas sulung di Shah Alam, hari ini.\n\nPelancaran tersebut merupakan sebahagian daripada perancangan PLI dalam menyediakan teknologi cecair Petronas dan kepakaran teknikal kepada pelanggan di bawah satu bumbung.\nIni merupakan pusat pertama dibuka  dari 100 pusat  yang dibuka di seluruh Malaysia dengan 30 lagi pusat seumpamanya akan dibuka dalam tempoh lima tahun ini.\n\nTimbalan Presiden Pemasaran Petronas, Dato Sri Syed Zainal Abidin Syed Mohamad Tahir berkata pusat servis ini membuka peluang kepada pelanggan untuk menikmati kepakaran Petronas dengan lebih mudah.\nKami akan bergerak dengan lebih agresif untuk menawarkan servis terbaik yang sebelum ini hanya boleh didapati bagi kenderaan yang tertakluk dengan waranti. Servis kami dibuka bagi semua pemilik kereta tanpa mengira jenama, jelasnya.\nPetronas menjanjikan pengalaman terbaik bagi setiap pelanggan dengan menawarkan juruteknik berpengalaman dan peralatan terkini ketika sesi pemeriksaan kenderaan dan enjin, pertukaran minyak dan sebagainya.\nBagi menampung permintaan, Petronas telah menyediakan 14 tapak servis.\nMajlis pelancaran Petronas AutoExpert telah dirasmikan oleh Dato Sri Syed Zainal bersama Ketua Bahagian Perniagaan Asia Pasifik PLI, Ruslan Halim Islahudin, Ketua Pegawai Eksekutif PLMM, Hardeep Singh serta Pengarah Autohaus, Muhammad Eezam Masripan.\n\nAdvertisements",
        "BERITA TEMPATAN\nducati\nDucati Malaysia\nMultistrada 950 \n\nTunggang Uji: Ducati Multistrada 950  Kuda Jantan Itali \n\n\nPosted on December 6, 2018 by Sep Irran \n\n\n\nDi Malaysia, terdapat pelbagai jenis jentera dual-sport atau adventure yang sedang ditawarkan oleh beberapa jenama terkemuka dari seluruh dunia. Dari segi kategori entry-level, banyak pilihan di dalam pasaran dan antara motosikal yang paling diingini ramai adalah Ducati Multistrada 950.\nDari segi spesifikasi, janaan kuasa, kapasiti enjin dan saiz, model Ducati Multistrada 950 ini menduduki di hujung spektrum yang lebih tinggi jika dibandingkan dengan jentera dual-sport lain dalam kategori entry-level.\n\nDengan enjin 937cc Testastretta L-Twin yang mampu menjana 113hp pada 9,000rpm dan 96Nm tork maksimum pada 7,750rpm, tidak terkejut jika model ini dikategorikan seperbegitu jika dibandingkan dengan model Multistrada lain yang mempunyai kapasiti dan janaan kuasa lebih tinggi.\n\nSudah lebih dari setahun model Multistrada 950 ini berada di dalam pasaran negara dan kami di MotoMalaya.net ingin menguji kemampuan jentera dalam mengharungi cabaran penunggangan seharian dan adakah ia lebih berbaloi untuk dimiliki dengan pakej harga yang lebih berpatutan.\n\nMelihat reka bentuk, model 950 tidak jauh berbeza dari abang-abangnya iaitu Multistrada 1200 dan juga Multistrada 1260 yang telah dilancarkan beberapa bulan yang lepas. Dengan harga jualan RM88,900, adakah Ducati Multistrada 950 boleh menjadi sebuah pembelian yang bijak? Secara keseluruhan, jawapan kami adalah ya!\n\nDari segi kuasa dan prestasi keseluruhan, Multistrada 950 mampu mengikut rentak dan kadar kelajuan dan perjalanan mana-mana model adventure atau touring yang terdapat di dalam pasaran Malaysia. Segala jenis keadaan jalan tidak kira di dalam kawasan bandar, lebuhraya atau jalan berliku-liku, Multistrada 950 mampu menharungi semuanya dengan senang tanpa sebarang masalah.\n\nDengan berat keseluruhan sebanyak 223kg (bersama 20 liter minyak petrol), gabungan bersama dimensi motor ini (840mm ketinggian tempat duduk dan 1594mm jarak antara roda) memberi satu gaya tunggangan yang senang dan perasaan ringan untuk dibawa kemana sahaja. Daya pecutan juga sangat memberangsangkan lebih-lebih lagi dengan jeritan dan letupan yang dijanakan oleh gabungan enjin 937cc dan sistem ekzos standard (apa lagi kalau dah dipasangkan dengan sistem ekzos dari Akrapovic atau Termignoni).\n\nBunyi kasar dan ganas juga memberi impresi yang lebih dikenalpasti dengan jentera sports bike atau superbike lebih-lebih lagi jika dipulas sehingga melepasi 5,000rpm. Kombinasi prestasi dalam pakej yang lebih selesa juga memang sesuai untuk penjelajahan jarak jauh atau off-road ringan (boleh dengan gabungan tayar Pirelli Scorpion Trail II 170,60 R17).\n\nKami juga dapati bahawa Multistrada 950 mampu memberi kadar penggunaan petrol serendah 5.8-liter/100km dengan cara menunggang normal (kombinasi perjalanan di dalam dan luar kawasan bandar termasuk beberapa pecutan di lebuh raya). Dengan kapasiti tangki petrol 20 liter, model 950 ini secara teori mampu bergerak sejauh 344km bagi setiap isian penuh (dengan kiraan 17.2km/liter).\n\nPrestasi sistem-sistem yang lain seperti suspensi dan brek juga tidak mengecewakan. Walaupun ia tidak mempunyai sistem Ducati Skyhook Suspension atau Cornering ABS seperti model 1200 dan 1260, model 950 masih mampu memberi prestasi yang bagus dalam penggunaan normal dengan spesifikasi seperti fork depan 48mm USD, unit monoshock Sachs yang boleh dilaras sepenuhnya, dua 320mm brek cakera depan dengan kaliper Brembo monobloc dan 265mm brek cakera belakang.\n\nSememangnya ada perbezaan jika dibandingkan dengan abang-abangnya tetapi dalam gaya penunggangan biasa, perbezaannya adalah tidak ketara dan hampir tidak dapat dikesan. Jika anda seorang penunggang yang selalu menunggang hampir setiap masa, mungkin anda akan lebih sesuai dengan varian 1200 atau 1260 yang mampu memberi pakej yang lebih kompleks kepada mereka yang agak hardcore.\n\nIa juga mempunyai beberapa pilihan mod menunggang yang boleh dipilih mengikut keadaan jalan yang berbeza. Riding Modes akan memberi tetapan yang sesuai dengan mengubah aspek-aspek seperti traction control, ABS dan kawalan kuasa pendikit (Ride-by-Wire thottle response). Pendek cerita, pengalaman menunggang Multistrada 950 adalah senang dan sentiasa menarik bagi mereka yang berpengalaman dan juga masih baru dalam mengendali jentera adventure berkuasa tinggi.\n\nJika anda ingin mencari sebuah jentera touring pertama anda, Ducati Multistrada 950 merupakan salah satu pilihan yang paling menarik di dalam senarai untuk dipertimbangkan. Pakej keseluruhan yang mampu memberi pengalaman tunggangan yang menarik adalah satu daya tarikan model Multistrada 950 (dan juga rupa bentuk yang ganas lagi cantik) dan ia lebih dari mampu untuk mengikut rentak model-model yang lebih besar dan berkuasa di dalam pasaran negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nDucati Multistrada 950 S 2019 Dan Ducati Multistrada 950 2019 Menawarkan Lebih Banyak Perincian\n\nAdvertisements",
        "BERITA TEMPATAN\nKereta\nPeugeot \n\nPeugeot 308 THP baharu kini di Malaysia  Dari RM129,888 \n\n\nPosted on October 24, 2018 by Sep Irran \n\n\n\nPengedar rasmi kenderaan Peugeot di Malaysia iaitu Nasim Sdn Bhd baru sahaja melancarkan model terkini mereka iaitu Peugeot 308 THP. Pelancaran ini telah diadakan sempena pameran Peugeot Motion & Emotion Roadshow yang kini berlangsung di pusat membeli belah 1 Utama, Damansara sehingga 28 Oktober 2018.\n\nModel Peugeot 308 THP ini direka khas untuk mereka yang inginkan sesuatu yang penuh gaya bersama tahap kejuruteraan yang cemerlang dan keseronokan dalam perjalanan seharian. Dengan gaya asli dari Eropah, varian yang telah dikemaskinikan ini lebih maju, moden dan juga mempunyai pengendalian yang lebih bagus.\n\nModel 308 yang merupakan model Peugeot paling laris di Malaysia telah dipertingkatkan lagi dengan reka bentuk baharu dan rupa yang lebih dinamik. Ini semua dapat dilihat dengan beberapa komponen luaran baharu seperti bampar, bonet dan gril hadapan yang mempergayakan sebuah kenderaan yang moden dan juga premium kepada para pemilik.\n\nDari segi dalaman, Peugeot 308 THP ini telah dilengkapkan dengan Peugeot i-Cockpit yang memberi pengalaman yang lebih selesa dan ergonomic kepada para pemandu. Dengan stereng kompak dan juga skrin sentuh HD 9.7-inci, gaya pemanduan dipertingkatkan lagi dengan paparan heads-up, sambungan Mirrorlink, Android Auto, Apple Carplay dan kamera belakang 180 darjah.\n\nEnjin 1.6-liter THP yang menghantar segala kuasa melalui kotak transmisi automatik 6-kelajuan dengan teknologi Quickshift mampu menjana 165hp pada 6,000rpm dan 240Nm tork maksimum serendah 1,400rpm. Ia juga mampu memecut sehingga kelajuan maksimum 211km/h dan pada masa yang sama juga mengekalkan jarak perjalanan sejauh 800km bagi setiap isian penuh tangki petrol.\n\nSpesifikasi menarik yang lain termasuk:\n\nMod memandu Sport\nPeugeot Hill Start Assist\nElectronic Stability Program (ESP)\nAnti-Lock Braking System (ABS)\nElectronic Brake Distribution (EBD)\n\n\nTerdapat lima pilihan warna bagi varian terkini Peugeot 308 THP iaitu Pearl White, Ultimate Red, Artense Grey, Magnetic Blue dan Nera Black. Untuk maklumat lanjut, layari www.peugeot.com.my atau singgah di 1 Utama mulai hari ini hingga 28 Oktober 2018 untuk Peugeot Motion & Emotion Roadshow di mana anda boleh menikmati tawaran dan diskaun menarik setinggi RM12,000 bagi model-model Peugeot terkini.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMotosikal Konsep Peugeot P2X Roadster Dan Caf Racer Diperkenalkan Di Paris Motorshow\n\nAdvertisements",
        "BERITA TEMPATAN\nKawasaki\nKawasaki Motor (Malaysia) Sdn. Bhd.\nKMMSB\nMotorcycle Club\nMotorcycle Group \n\nPerhimpunan Kali Ke-6 Kawasaki GTR Owner Club (GTROC) \n\n\nPosted on March 15, 2019March 15, 2019 by Zarul Faiz \n\n\n\n\nKelab motosikal Kawasaki GTROC (GTR Owner Club) telah mengadakan perhimpunan kali ke-6 mereka pada hari ini.\nKonvoi ini bermula dari ibu pejabat Kawasaki Motor (Malaysia) Sdn. Bhd. di Glenmarie, Shah Alam.\nMereka akan menunggang menuju ke Melaka untuk bertemu dengan satu lagi kumpulan motosikal GTR bagi menjadikan jumlahnya sebanyak 300 buah motosikal.\n\n\nPemilik motosikal Kawasaki 1400GTR dari kelab pemilik GTR (GTR Owner Club  GTROC) telah mengadakan perhimpunan kali ke-6 mereka hari ini di Melaka Bandaraya Bersejarah.\nLebih kurang 50 orang pemilik motosikal sport-tourer berkuasa tinggi ini telah berkumpul di halaman ibu pejabat Kawasaki Motor (Malaysia) Sdn. Bhd. di Glenmarie, Shah Alam, bagi menyertai permulaan konvoi ini. Dari sana, mereka akan menunggang menuju ke Ayer Keroh, Melaka, di mana mereka akan berkumpul dengan sekumpulan lagi pemilik motosikal 1400GTR, menjadikan jumlah keseluruhannya kira-kira 300 buah motosikal.\n\nKumpulan ini akan melawat rumah anak yatim dan juga sekolah agama untuk menjalankan kerja amal, sebagai sebahagian daripada aktiviti konvoi ini.\n\nPenolong Pengurus Besar KMMSB, Encik Awaluddin Bin Md. Lip, dan Penolong Pengurus Pemasaran KMMSB, Encik Ahmad Radzi Abdul Rahman (lebih dikenali sebagai Che Mad) telah mengalu-alukan kedatangan kumpulan ini. Mereka menyampaikan rasa besar hati KMMSB kerana dapat menyokong kelab dan aktiviti mereka, di samping mengalukan lebih banyak kerjasama pada masa yang akan datang.\n\nPresiden GTROC, Dato Shaid Tasiran mengucapkan terima kasih atas sokongan KMMSB. Beliau kemudiannya telah memberi taklimat mengenai peraturan konvoi berkenaan, termasuklah etika-etikanya seperti mematuhi arahan marsyal, tidak menunggang sesuka hati, dan sebagainya, di samping menerangkan aktiviti-aktivitiyang telah disediakan serta laluan mereka pada hari ini.\n\nPolis Diraja Malaysia akan mengiringi kumpulan ini sebaik sahaja mereka tiba di Melaka.\nKonvoi ini telah dilepaskan oleh Encik Awaluddin Bin Md. Lip.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Battlax T-31\nBridgestone\nMoto Malaya\nTayar\ntayar motor \n\nJadilah Pengguna Yang Bijak Dalam Memilih Tayar \n\n\nPosted on November 29, 2018November 29, 2018 by Zarul Faiz \n\n\n\n\nSebuah bengkel cuba menipu penulis dengan cuba menjual tayar hadapan Bridgestone Battlax BT23 yang terpakai.\nIni adalah selepas dia mengatakan yang tayar hadapan T31 yang baharu akan menyebabkan bahagian hadapan bergoyang-goyang.\nVersi GT sebarang tayar adalah untuk motosikal berkapasiti tinggi.\n\n\nArtikel oleh: Wahid Ooi Abdullah\nTerjemahan: Zarul Zaki\nJadilah pengguna yang bijak. Itulah yang sering saya pesan pada rakan-rakan.\nTayar yang ada pada motosikal Kawasaki ER-6f telah pun botak. Saya menggunakan tayar Bridgestone Battlax T-30 Evo, jadi semulajadinya saya telah memilih tayar Battlax T-31 yang baharu.\nDan di sini, ceritanya tetap sama. Kita perlu menjadi pengguna yang bijak.\nSewaktu penulis sedang tercari-cari tayar Battlax T31 lebih kurang dua bulan yang lalu, penulis dapati yang ianya tiada dalam stok bengkel pilihan penulis sejak lebih 20 tahun yang lalu, Sunny Cycles. Penulis perlukan tayar belakang dengan segera kerana benangnya telah mula dapat dilihat.\nSebuah bengkel lain di Jalan Ipoh ada tayar ini dalam stok mereka.\nBagaimana pun, ketua mekaniknya telah mengatakan, Tayar belakang T31 ini ok, tetapi tayar hadapannya akan menyebabkan motosikal untuk goyang. Terkejut penulis kerana selain daripada BT21 yang lama, model BT23, T30, dan T30 Evo tidak pernah menyebabkan motosikal untuk bergoyang.\nAwak pasti awak masih mahu tayar T31 untuk bahagian depan? Tanyanya lagi. Saya syorkan awak gunakan T31 untuk belakang dan BT23 untuk bahagian hadapan, ujarnya lagi.\nIni menyebabkan penulis berasa curiga. Penulis tetap mahukan tayar T31 untuk bahagian depan. Penulis kemudiannya telah mendapati terdapat begitu banyak tayar BT-23 baharu yang tersusun dalam stor sewaktu penulis pergi ke tandas bengkel!\nDia memasuki stornya dan kembali dengan sepasang tayar T31. Penulis terkejut apabila mendapati tayar hadapan yang dibawa adalah model Battlax T31 GT! Model T31 GT adalah untuk kegunaan motosikal sport-tourer berkapasiti tinggi seperti BMW R 1200 RT, Kawasaki 1400GT, Yamaha FJR1300, Honda VFR1200, dan seangkatan dengannya.\nBebenang dan dinding tayar versi GT ini lebih keras bagi menampung beban motosikal yang berat. Motosikal kelas pertengahan seperti ER-6, Versys 650, hinggalah motosikal sport-tourer 900cc tidak mempunyai berat yang mencukupi bagi membolehkan tayar GT ini berada dalam bentuk yang sepatutnya. Dan dengan itu, tayar ini tidak akan memiliki permukaan sentuhan yang mencukupi dengan jalan, menyebabkannya untuk bergoyang.\nSaya memutuskan untuk kekal dengan tayar T30 Evo yang botak pada bahagian hadapan dan memasang tayar T31 baharu di bahagian belakang.\n\nTetapi, ini bukan pengakhirannya.\nMekanik tersebut telah meletakkan roda atas lantai konkrit yang tidak berlapik dan mencungkil tayar. Akibatnya, ada calar-calar di sekeliling rim. Dia kemudiannya menggunakan impact wrench untuk mengetuk nat gandar belakang. Ini akan menyusahkan penulis untuk membukanya nanti sewaktu ingin melaraskan rantai.\nPenulis bayar untuk tayar berkenaan dan terus meninggalkan bengkel tersebut dengan segera.\nPenulis menerima panggilan dari Sunny Cycles sewaktu tibanya tayar T31. JS, ketua mekanik, menyelenggara motosikal penulis.\n\nDia menanggalkan roda dan masukkan jarinya dalam ruangan hab bagi memeriksa sama ada galas bebolanya masih dalam keadaan baik. Dia kemudiannya menggunakan mesin penukar tayar bagi menanggalkan tayar lama. Setelah itu, JS menyusulinya dengan pengimbangan tayar.\nDia kemudiannya telah mengetatkan semula roda dan angkup brek dengan torque wrench, dan bukannya dengan pneumatic impact wrench. Akhir sekali, dia telah memeriksa semula ke semuanya sekali lagi sebelum mengisi semula tekanan udara mengikut kegemaran penulis.\nPenulis menunggang motosikal tersebut dengan tayar yang baharu ke Jitra, Kedah, dan kembali Kuala Lumpur. Kami turut menunggang dalam hujan yang amaat lebat sekali, sehinggakan ianya amat mengehadkan tahap penglihatan.\nKami tunggang pada kelajuan yang perlahan hinggalah pada kelajuan lebih daripada 180km/j.\nAdakah tayar hadapan T31 tersebut bergoyang? SEKALI PUN TIDAK!\n\nAdvertisements",
        "BERITA ANTARABANGSA\nCB650R\nHonda \n\nHarga Honda CB650R 2019 Bagi Pasaran UK Didedahkan \n\n\nPosted on January 15, 2019 by Zarul Faiz \n\n\n\n\nHonda UK telah mendedahkan harga bagi model Honda CB650R 2019.\nMotosikal ini hampir serba baharu, selain daripada penggayaannya.\nHonda UK menawarkan model ini pada harga 6,999.\n\n\nPada ketika kami sedang menunggang uji kedua-dua model CB250R dan CB1000R, Honda telah mendedahkan harga bagi model CB650R baharu untuk pasaran UK.\n\nMembuat kemunculan sulungnya di acara Paris Motor Show pada tahun lalu, motosikal CB650R ini adalah rombakan semula bagi model CB600F yang sebelumnya. Dari segi penggayaan, motosikal baharu ini cocok dengan rangkaian Neo Sports Caf Honda, yang mana ianya termasuk kedua-dua buah model yang sedang kami uji.\n\nKami cukup kagum dengan kebolehan motosikal CB650F sewaktu tunggang uji kami. Kami menggelarnya sebagai jentera serba boleh kerana ia mampu mengisi beberapa peranan dengan baik sekali. Bagaimana pun, penggayaannya tidaklah terlalu menarik perhatian. Benar, ia kelihatan sesuai sekali dengan reka bentuk motosikal moden, tetapi, ia masih kekurangan sesuatu.\nTunggang Uji Honda CB650F 2018: Si Serba Boleh\n\nDan oleh kerana itu, Honda telah menangani masalah ini dengan mereka bentuk semula motosikal ini secara keseluruhannya. Ia kini bergaya moden retro, dengan sentuhan moden, cocok dengan nama Neo Sports Caf.\nHonda bukan sekadar mengemaskini. Model CB650R ini, hampir ke semuanya serba baharu.\n\nRombakan semula pada bahagian kerangka, tangki bahanapi, dan bahagian-bahagian yang lain telah mengurangkan beratnya sebanyak 6kg. Kerangkanya sendiri adalah 1.9kg lebih ringan dengan stok kepala yang lebih keras dan spar sisi yang lebih fleksibel. Forknya adalah fork Showa SFF (Separate Function Forks) yang boleh dilaras untuk redaman pra muatan dan lantunan. Brek hadapannya terdiri daripada angkup empat omboh pautan jejari Nissin. Rimnya juga baharu.\n\nEnjinnya telah menambah had kitaran sebanyak 1,000rpm, selain daripada rombakan kepada bahagian mekanikal dan bahanapi. Hasilnya, peningkatan kuasa sebanyak 5% daripada enjin inline-fournya itu.\n\nDari segi ergonomik, posisi menunggang kini lebih agresif. Palang pemegangnya telah digerakkan ke hadapan sebanyak 13mm dan ke atas sebanyak 6mm.\n\nSkrin TFTnya itu digarap daripada rangkaian Honda CB500.\n\nHonda UK telah menetapkan harga bagi motosikal Honda CB650R 2019 pada harga 6,999 (RM36,950.52, mengikut kadar pertukaran matawang pada 15 Januari 2019). Kami jangka yang harganya akan berada di antara RM45,000 hingga RM52,000 sebaik sahaja tiba di Malaysia.\n\nAdvertisements",
        "BERITA TEMPATAN\nMoto Malaya\nYamaha \n\nKonon Nak Uji Motor, Rupanya Terus Bawa Lari \n\n\nPosted on June 17, 2019June 17, 2019 by Amirul Azreen \n\n\n\nHajat seorang lelaki untuk menjual motosikal kesayangan demi kelangsungan hidup tidak kesampaian apabila sesi mencuba jentera tersebut bertukar kepada kes curi.\nMangsa, Muhammad Zuhaili Ahmad Zarudin telah mengiklankan niatnya untuk menjual motosikal jenis Yamaha 125ZR tersebut menerusi laman sosial Facebook.\n\nMenurut laporan Harian Metro, mangsa dihubungi seorang lelaki yang bersetuju untuk membeli motosikal tersebut dan mahu berjumpa di Plaza Tol Sungai Buloh malam tadi.\nLelaki itu kemudiannya tiba dengan memandu kereta jenis Perodua Myvi seorang diri. Selepas perbincangan lelaki terbabit meminta untuk menguji motosikal sebelum membuat keputusan untuk membeli.\nBagi menyuntik kepercayaan terhadap mangsa, lelaki itu kemudiannya menyerahkan kunci kereta Myvi  yang ketika ini disyaki bukan milik lelaki berkenaan .\nPada awalnya, lelaki tersebut sekadar melakukan beberapa pusingan di kawasan berdekatan tol terbabit sebelum memecut meninggalkan mangsa.\nSelepas 30 minit menunggu, saya menghubunginya, namun panggilan tidak diangkat sebelum telefon bimbitnya dimatikan, jelas Zuhaili.\n\nMangsa sempat mengambil gambar pembeli terbabit dan menggesa orang ramai untuk membantu mengesan lelaki itu.\n(SUMBER: Harian Metro)\nAdvertisements",
        "BERITA TEMPATAN\nHonda\nMoto\nMoto Malaya \n\nInsurans Plus Honda (HiP) : Perlindungan Komprehensif Bagi Pemilik Honda! \n\n\nPosted on April 22, 2019 by Amirul Azreen \n\n\n\nSejajar dengan fokus Honda Malaysia untuk menawarkan nilai dan jaminan terbaik bagi servis selepas jualan, setiap pemilik Honda digalakkan untuk memohon Insurans Plus Honda (HiP).\nPlan insurans ini dirangka dengan objektif utama untuk membina hubungan jangka masa panjang dengan pelanggan Honda.\nHiP menggariskan tiga asas utama, iaitu Rescue, Protection dan Saving bagi menyediakan perlindungan komprehensif terhadap setiap pelanggannya.\nRescue\nJika berlaku sebarang situasi yang tidak diingi, pasukan bantuan HiP akan bersiap sedia selama 24 jam sehari, tujuh hari seminggu bagi memastikan keselamatan pemilik kenderaan. Pelanggan juga boleh menghubungi bantuan kecemasan 1-800-18-1777 bila-bila masa tidak kira di mana jua.\nProtection\nKereta Honda yang terlibat dalam kemalangan akan dibawa ke Pusat Honda Body and Paint rasmi bagi memudahkan kerja-kerja pemeriksaan dilakukan mengikut piawaian yang telah ditetapkan. Honda Malaysia memiliki 23 pusat seumpamanya diseluruh Malaysia.\nSaving\nBagi mengurangkan tekanan kewanangan yang terpaksa dihadapi pelanggan, HiP menawarkan perlindungan lanjutan dan penjimatan yang lebih baik terhadap kos alat ganti. Antaranya, bayaran balik 100 peratus bagi total loss dan kecurian. Servis towing 24 jam turut disediakan sekiranya mengalami masalah di tengah jalan.\nOleh itu, setiap pemilik Honda tidak lagi perlu berasa bimbang sekiranya berlaku sebarang insiden yang tidak diingini kerana HiP sedia membantu tidak kira masa dan di mana jua.\nJadi jangan lupa untuk bergegas ke pengedar rasmi Honda untuk memperbaharui atau membuat permohonan baru HiP atau hubungi 1-800-88-2020 untuk maklumat lanjut.\nAdvertisements",
        "BERITA TEMPATAN\nKereta\nToyota \n\nToyota Camry 2019 dianugerahkan 5 bintang ASEAN NCAP \n\n\nPosted on February 13, 2019 by Sep Irran \n\n\n\nUMW Toyota Sdn Bhd iaitu pengedar kenderaan Toyota di Malaysia dengan bangganya mengumumkan bahawa model Toyota Camry 2019 dianugerahkan dengan penarafan 5 bintang pada hasil ujian kemalangan kereta baru negara-negara Asia Tenggara (ASEAN NCAP) baru-baru ini.\n\nPengumuman itu dibuat pada majlis pelancaran Garis Panduan Pematuhan Pelabelan ASEAN NCAP 2019 untuk Malaysia oleh Menteri Perdagangan Dalam Negeri dan Hal Ehwal Pengguna (KPDNHEP) Datuk Seri Saifuddin Nasution bin Ismail. Ia akan menjadi mandatori bagi pengeluar untuk memaparkan label penarafan ASEAN NCAP pada kenderaan mereka mulai dari 1 Mac 2020, untuk memastikan pengguna menyedari penilaian NCAP kenderaan yang ingin dibeli\n\nModel Toyota Camry 2019 generasi baharu yang baru sahaja dilancarkan pada Disember tahun lepas menerima 49.04 mata untuk Perlindungan Penumpang Dewasa (AOP), 22.68 mata untuk Perlindungan Penumpang Kanak-Kanak (COP) dan penilaian 19.75 untuk penilaian Keselamatan Membantu Teknologi (SAT).\n\nDengan aspek-aspek lain yang telah diambilkira termasuk pencegahan pemecahan yang berkesan, peringatan tali pinggang keledar, teknologi tempat buta dan teknologi bantuan keselamatan yang maju, Toyota Camry 2019 menerima penarafan 5-Bintang dengan skor keseluruhan 91.47 mata.\n\nDireka semula bentuk sepenuhnya untuk model generasi ke-8 sejak ia mula diperkenalkan di pasaran negara pada awal 1990-an, model terkini Camry boleh didapati dalam varian 2.5V, inspirasi gaya bentuk Toyota New Global Architecture (TNGA) dan juga Toyota Safety Sense yang mempunyai spesifikasi keselamatan seperti:\n\nPre-collision warning\nLane Departure Alert (LDA)\nSteering Assist\nDynamic Radar Cruise Control (DRCC)\nAutomatic High Beam (AHB)\n\nUntuk maklumat lanjut mengenai Toyota Camry 2019, layari www.toyota.com.my atau kunjungi pusat pameran rasmi UMW Toyota di seluruh negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nBenda-Benda Yang Tidak Boleh Anda Tuntut Dalam Kemalangan \n\n\nPosted on January 7, 2019 by Zarul Faiz \n\n\nMotosikal yang dilanggar dari belakang  Sumber imej: autoevolution.com\n\nTerdapat pelbagai jenis tuntutan yang boleh dibuat terhadap pihak bertanggungjawab selepas sesuatu kemalangan.\nBagaimana pun, terdapat syarat dan juga had bagi apa yang boleh dituntut.\nTuntutan-tuntutan ini adalah untuk menampung belanja sedia ada sekiranya kemalangan tidak terjadi, dan bukannya untuk memperkayakan mangsa.\n\n\nKemalangan adalah sesuatu yang ingin dihindari oleh semua orang. Namun, anda mungkin biasa dengan perkataan tuntutan, yakni tuntutan untuk sebarang kerosakan dan kecederaan yang diakibatkan oleh pihak yang bertanggungjawab.\nTuntutan biasanya dibuat bagi menampung belanja sebarang kerosakan atau kecederaan melebihi apa yang boleh dibayar oleh insurans mangsa, selalunya untuk kos rawatan kecederaan mangsa.\nWalaupun ini kedengaran seperti anda boleh membuat tuntutan bagi rawatan yang paling mahal, ada syarat yang perlu dipenuhi dan juga benda-benda yang tidak boleh anda tuntut.\n1. Kos rawatan hospital swasta\nPeraturan am insurans meliputi kos penuh rawatan di hospital kerajaan. Tetapi, ianya tidak bermakna anda tidak boleh mendapatkan rawatan di hospital swasta.\nPihak mahkamah mungkin membenarkan tuntutan anda sekiranya:\n\nKeadaan anda genting dan tiada pilihan lain selain hospital swasta.\nHospital-hospital kerajaan tidak memiliki peralatan atau doktor pakar yang diperlukan.\nHospital-hospital kerajaan tidak dapat merawat kecederaan anda.\n\n2. Rawatan tradisional\nIni bermakna anda tidak boleh membuat tuntutan untuk jamu atau minyak gamat yang anda gunakan untuk merawat diri. Bagaimana pun, mahkamah boleh mempertimbangkan sekiranya:\n\nNasihat yang boleh dipercayai telah diberikan untuk mendapatkan rawatan tradisional.\nAda sebab munasabah untuk mendapatkan ubat dan rawatan tradisional.\n\n3. Kehilangan punca pendapatan sekiranya melebihi umur persaraan\nUmur persaraan di sini bermakna 55 tahun ke atas, tidak kiralah sama ada anda masih bekerja. Dan dengan itu, anda tidak boleh membuat tuntutan bagi kehilangan pendapatan akan datang.\n4. Kehilangan punca pendapatan dari sumber yang tidak sah\nSeperti mana yang telah diterangkan pada nombor 3 di atas, seseorang itu boleh membuat tuntutan atas kehilangan punca pendapatan akan datang, asalkan dia di bawah usia 55 tahun, tetapi, dengan satu syarat. Sumber pendapatannya itu mestilah dari punca yang sah. Jadi, sekiranya punca pendapatan anda adalah dari pusat urut haram, tuntutan anda tidak akan diluluskan.\n5. Derita dan kesakitan sewaktu tidak sedar diri\nKita semua pernah terlibat dalam kemalangan motosikal dan sedar betapa sakitnya kecederaan berkenaan. Tetapi, adakah kita akan merasa kesakitan sewaktu tidak sedarkan diri? Atas sebab inilah pihak mahkamah hanya membenarkan tuntutan bagi derita dan kesakitan sewaktu mangsa sedarkan diri.\nSumber: asklegal.my\n\nAdvertisements",
        "BERITA ANTARABANGSA\nMoto Malaya \n\nTambahan Masa 5 Saat Menafikan Kemenangan Sulung Vettel \n\n\nPosted on June 10, 2019 by Amirul Azreen \n\n\nSumber: StadiumAstro\nLewis Hamilton muncul pemenang di GP Kanada sekaligus mengukuhkan kedudukan dalam perebutan kejuaraan selepas tambahan masa lima saat menafikan kemenangan sulung Sebastian Vettel musim ini.\nSaat penentu tersebut berlaku di pusingan ke-48 apabila Vettel  yang sedang mendahului perlumbaan  tersasar daripada litar di selekoh keempat sebelum bingkas kembali sertai perlumbaan dengan merentasi permukaan berumput.\nPegawai perlumbaan kemudiannya memutuskan untuk mengenakan tambahan masa lima saat terhadap tindakan Vettel lantas memberi peluang kepada Hamilton  yang berada di belakang  untuk muncul juara.\nKetika Vettel dimaklumkan mengenai keputusan tersebut, dia berkata,Mereka merampas perlumbaan ini daripada saya. Saya tiada pilihan lain ketika itu dan pada masa sama saya tidak nampak dimana Hamilton berada. Saya cuma mahu kembali ke atas litar.\nSementara itu, rakan sepasukan di Ferrari, Charles Leclerc menamatkan perlumbaan di kedudukan ketiga.\nKetika melepasi garisan penamat, Vettel menyampaikan kepada pasukannya, Ini tidak adil.\nSebaik perlumbaan berakhir, Vettel meluru ke arah pegawai perlumbaan bagi menyuarakan ketidakpuasan hatinya.\nVettel gagal memenangi sebarang perlumbaan sejak kali terakhir melakukannya Ogos tahun lalu.\nPada masa sama, keputusan mengejutkan pegawai perlumbaan turut menyebabkan para penonton yang hadir di litar meluahkan rasa tidak puas hati mereka.\n(SUMBER: StadiumAstro)\nAdvertisements",
        "EICMA\nKawasaki\nW800 \n\nKawasaki W800 2019 Diperkenalkan di EICMA 2018 \n\n\nPosted on November 22, 2018 by Zarul Faiz \n\n\n\n\nModel Kawasaki W800 2019 telah diperkenalkan di acara EICMA 2018.\nKawasaki mendakwa bahawa motosikal ini adalah 90% baharu.\nIa akan ditawarkan dalam varian Street dan Caf.\n\n\nRamai penggemar yang berasa amat sedih sewaktu ianya diumumkan yang model W800 akan dihentikan pada tahun 2016. Tetapi kini, anda tidak perlu bersugul lagi kerana motosikal Kawasaki W800 2019 telah diumumkan di EICMA 2018.\nModel yang sebelum ini terpaksa dihentikan kerana ia tidak mematuhi piawaian emisi Euro4.\n\nDilancarkan pada tahun 2011, model W800 telah menggantikan model W650. Ianya dianggap sebagai sebuah motosikal yang melangkaui zamannya, sebelum bermulanya revolusi moden retro. Bagaimana pun, pengedar Kawasaki telah kehilangan satu pilihan moden retro sewaktu pengilangannya dihentikan. Berbanding dengan model Z900RS dan Z900RS Caf, model W800 ini adalah sebuah model klasik sejati dan merupakan pilihan yang lebih murah.\nKawasaki mendakwa bahawa motosikal 2019 ini adalah 90% serba baharu. Enjinnya masih lagi sebuah enjin parallel-Twin, SOHC,773cc, sejukan udara. Ciri paling menonjol pada motosikal ini adalah cam yang dioperasikan menggunakan gear bevel, seperti motosikal Ducati gaya lama. Engkolannya adalah 360 (kedua-dua omboh naik turun bersama), berbanding engkolan 180 tradisional (satu omboh naik, satu turun), atau engkolan kontemporari 270. Keluaran kuasanya adalah sebanyak 47hp. Klac gelincir menyambungkan enjin dengan kotak gear lima kelajuan.\n\nIa dilengkapi dengan fork 41mm dan penyerap hentakan belakang berganda. Cakera brek belakangnya adalah ciri baharu.\nMotosikal Kawasaki W800 2019 ditawarkan dalam dua varian. Varian Street adalah motosikal moden retro jenis standard. Model Caf pula adalah varian caf racer lengkap dengan pelitup lampu hadapan, palang pemegang yang direndahkan, dan pelana jenis tunggal.\nKelengkapan modennya termasuklah lampu hadapan LED, skrin LCD pelbagai fungsi dalam dua buah tolok bulat, dan ABS standard.\n\n\nAdvertisements",
        "petronas sprinta\nPetronas Sprinta Racing\nshell\nShell Malaysia\nShell Malaysia MotoGP\nSIC \n\nSIC Anjurkan Sesi Teh Tarik Bersama Para Penunggang MotoGP! \n\n\nPosted on October 31, 2018October 31, 2018 by Zarul Faiz \n\n\n\n\nLitar Antarabangsa Sepang (SIC) telah menganjurkan satu Sesi Teh Tarik yang amat istimewa bersama dengan beberapa orang penunggang MotoGP.\nAcara ini telah diadakan di NZ Curry House dengan kemunculan istimewa oleh Ayumu Sasaki, Adam Norrodin, Niki Tulli, Khairul Idham Pawi, Hafizh Syahrin, dan Danilo Petrucci.\nSIC juga turut memperkenalkan trofi rasmi yang akan dipersembahkan kepada para pemenang pada hari Ahad nanti.\n\n\n\nMinggu MotoGP telah tiba di Malaysia dan sewaktu kita menantikan tibanya pusingan kejohanan Shell Malaysia MotoGP 2018, Litar Antarabangsa Sepang (SIC) telah menganjurkan satu Sesi Teh Tarik yang amat istimewa bersama dengan para penunggang MotoGP negara dengan penampilan istimewa oleh penunggang pasukan Alma Pramac Racing (dan bakal penunggang pasukan pengilang Ducati), Danilo Petrucci.\n\nMenyertai acara yang cukup istimewa ini adalah para penunggang daripada pasukan Petronas Sprinta Racing, iaitu Ayumu Sasaki dan Adam Norrodin dari Moto3, Niki Tuuli dan Khairul Idham Pawi dari Moto2, dan tidak ketinggalan, penunggang bagi pasukan Monster Yamaha Tech 3 MotoGP, Hafizh Syahrin. Dianjurkan di NZ Curry House berhampiran KLCC, para penunggang berkenaan tiba dengan penuh bergaya bersama dengan jentera perlumbaan mereka sedia untuk menggegarkan Sepang bermula hari Jumaat ini.\n\nBagi memeriahkan lagi acara yang bersejarah ini, SIC telah memperkenalkan trofi pemenang bagi pusingan MotoGP Malaysia sewaktu acara ini, yang mana ianya akan dipersembahkan kepada para pemenang perlumbaan pada hari Ahad ini. Sejurus selepas acara ini, sesi bertemu peminat telah diadakan di pentas sebelahnya di mana para penunggang memenuhi permintaan para peminat dengan menandatangani autograf, bergambar, dan beramah mesra dengan sahabat handai dalam kemeriahan acara ini.\n\nJentera yang digunakan oleh para penunggang dalam ketiga-tiga kelas perlumbaan juga turut diperagakan sewaktu acara ini yang mana antaranya adalah motosikal Yamaha YZR-M1 yang digunakan oleh Hafizh Syahrin dalam kelas premier. Hafizh Syahrin kini sedang dalam persaingan bagi merebut gelaran MotoGP Rookie of the Year 2018. Satu-satunya pencabarnya adalah penunggang kelahiran Itali dari pasukan Marc VDS, Franco Morbidelli.\n\nTiket untuk pusingan MotoGP Malaysia masih boleh didapati dalam stok yang terhad jadi sekiranya anda ingin menunjukkan sokongan dan semangat untuk penunggang para penunggang negara, dapatkan tiket anda sekarang! Bagi mendapatkan sebarang maklumat lanjut, layarilah www.sepangcircuit.com.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMotoGP 2018: Bagaimanakah Prestasi Hafizh Syahrin Setakat Ini?\n\nAdvertisements",
        "BERITA TEMPATAN\nFoton\nKereta \n\nFoton Malaysia lancar pusat 3S + DUA van baharu! Dari RM83,888 \n\n\nPosted on December 17, 2018 by Sep Irran \n\n\n\nMpire Asia Sdn Bhd (Foton Malaysia) telah melancarkan Pusat Foton 3S yang pertama di dalam negara. Pengumuman rasmi pusat 3S berteknologi canggih ini telah diadakan di Glenmarie, Shah Alam dan dilancarkan oleh Duta Khas Malaysia ke China, YB Tuan Tan Kok Wai. Mereka juga telah lancar dua van komersial baharu iaitu model View C2 dan View CS2 yang mampu membawa 18 penumpang.\n\nBagi mereka yang berminat untuk melihat Pusat Foton 3S dan kenderaan komersil terkini mereka, pusat jualan dan servis pertama Foton terletak di:\nNo.2, Jalan Pemberita U1 / 49,\nTaman Perindustrian Temasya,\n40150 Shah Alam, Selangor.\nMpire Asia ingin menawarkan pusat perkhidmatan sehenti yang cekap dan efisyen untuk pelanggan mereka dengan mempamerkan keunggulan perkhidmatan dan teknologi terkini yang canggih di pusat 3S mereka. Selain itu, 24/7 FOTON Assist Roadside Assist juga ditawarkan bagi melengkapkan perkhidmatan komprehensif mereka di Lembah Klang.\n\nPengarah Urusan Kumpulan Mpire, Dato Billy Goh berkata, Sebagai peneraju pasaran di China yang juga merupakan salah satu daripada pasaran yang paling kompetitif di dunia, Foton bersedia untuk menghasilkan kenderaan bertaraf dunia yang relevan dan memenuhi permintaan pelanggan. Oleh itu, saya yakin bahawa kenderaan yang dihasilkan oleh Foton yang dibawa ke Malaysia dijamin memenuhi piawaian, kualiti dan kecekapan bahan api yang tinggi dan serba canggih.\n\nSempena pelancaran Pusat FOTON 3S baru ini, Mpire Asia juga telah melancarkan model van terbaru iaitu View C2 4.8 dan View CS2, van sepanjang 6 meter (18 penumpang) untuk pasaran Malaysia.\nPerlancaran model kenderaan terbaru Foton View C2 dan Foton View CS2 di Malaysia adalah bertepatan pada masa dimana kenderaan segmen ini bersaing secara kompetitif dan diposisikan secara strategik di dalam pasaran negara.\n\nModel Foton View C2 didatangi dengan 2.8-liter 4JB1T Turbo Diesel yang mampu menjana 93.8hp pada 3,600rpm dan 225Nm serendah 1,800rpm yang memberi prestasi tinggi dan pada yang sama pemanduan ekonomi serta jimat.\nBagi model View CS2 pula, van generasi ke-empat yang mampu membawa 18 penumpang dengan adanya enjin 2.8-liter Cummins ISF diesel yang mampu menjana 147hp dan 330Nm untuk segala jenis muatan berat.\n\nKedua-dua enjin ini berteknologi canggih, mesra alam, dan mematuhi Piawaian EURO IV. Dari segi keselamatan, kedua-dua kenderaan dilengkapi dengan sistem Brek Anti-lock Bosch 4-Channel terbaru dan sistem Pengedaran Brek Elektronik untuk keselamatan yang lengkap semasa brek kecemasan.\nSelaras dengan moto Mpire Group yang mementingkan kecekapan dalam jualan, perkhidmatan selepas jualan dan alat ganti, Mpire Asia juga menjalin kerjasama dengan 15 pengedar sah di seluruh negara dan menjangka peningkatan kepada 30 pengedar menjelang akhir tahun 2019.\nMpire Asia juga melancarkan talian bebas tol 1300-22-3399 dan perkhidmatan servis pelanggan 24/7 semasa perlancaran tersebut. Para pelanggan digalakkan untuk menghubungi talian ini jika mengalami sebarang masalah.\n\nModel View C2 dan View CS2 akan ditawarkan pada RM83,888 dan RM143,888 (OTR tanpa insurans) dan kedua-dua kenderaan ini akan diberi jaminan 5 tahun atau 150,000km yang mana lebih awal dan menjadi satu-satunya di pasaran dengan tawaran insentif yang menarik.\nMpire Asia akan memberi ganjaran kepada 100 pelanggan pertama seperti GPS percuma, cukai jalan percuma untuk tahun pertama, kamera on-board, perkhidmatan percuma selama 2 tahun atau 50,000km (termasuk buruh dan bahagian yang dibekalkan) dan 4 tayar untuk tempoh 18 bulan pertama.\nUntuk sebarang maklumat lanjut, sila hubungi Mpire Asia Sdn Bhd di talian 03-5567 9858 / 012- 221 9111 atau layari www.fotonmalaysia.com.my.\nAdvertisements",
        "BERITA ANTARABANGSA\nHonda\nX-ADV \n\nVideo Marc Marquez Hasilkan Muzik Menggunakan Honda X-ADV \n\n\nPosted on February 28, 2019 by Zarul Faiz \n\n\n\n\nSebuah video menampilkan proses dan hasil kerjasama antara Marc Marquez, DJ Roger Wid, dan sebuah motosikal Honda X-ADV dalam menghasilkan sebuah lagu.\nMarquez menghasilkan sampel bunyi menggunakan sebuah motosikal X-ADV dan ianya diadun oleh DJ Roger Wid.\nModel Honda X-ADV telah menjadi motosikal paling laris di Eropah.\n\n\nSejurus selepas Suzuki memuat naik video yang menunjukkan bekas penunggang MotoGP, Nobuatsu Aoki menunggang motosikal Suzuki Katana yang baharu, tiba giliran Honda bersama juara dunia MotoGP, Marc Marquez untuk memperagakan motosikal Honda X-ADV. Dan video ini bukan sekadar video penunggangan yang biasa-biasa. Marquez telah menggunakan motosikal X-ADV tersebut untuk menghasilkan sampel bunyi yang kemudiannya telah diadun oleh DJ Roger Wid menjadi sebuah lagu.\nSetiap pergerakan Marquez telah dirakam dan diadun menjadi muzik, antaranya mengancing jaketnya, membuka kunci motosikal berkenaan, membuka pelana bagi mendapatkan helmet Shoei-nya yang cukup dikenali itu, dan mengangkat tempat letak kaki pembonceng.\nMarquez kemudiannya telah melakukan aksi rolling burnout yang berasap dan motosikal itu berputar di sekelilingnya, manakala juruteknik bunyi memegang mikrofon dekat dengan aksi berkenaan bagi merakamkan bunyinya.\n\nAkhir sekali, ke semua bunyi yang biasa kita dengar saban hari itu kemudiannya diadun oleh DJ Roger Wid menjadi rentak muzik tekno.\nMotosikal X-ADV dijana oleh enjin dwi silinder, 745cc, yang juga digunakan oleh motosikal Honda NC750X. Bagaimana pun, model X-ADV ini menggunakan transmisi Dual Clutch Transmission (DCT) milik Honda. DCT adalah sebuah sistem kotak gear manual tanpa tuil klac.\nKami telah menunggang uji motosikal ini beberapa bulan yang lalu dan mendapati yang ianya cukup menyeronokkan, walaupun harganya agak mahal. Di sini kami ingin berkongsi satu fakta menarik mengenainya; model Honda X-ADV ini telah menjadi motosikal paling laris di Eropah, mengatasi BMW R 1200 GS.\nSumber: A Ride Apart\n\nAdvertisements",
        "BERITA ANTARABANGSA\nMoto Malaya \n\nHeimdall Dan Ken Block Bergabung Dalam Rancangan Kereta Baharu! \n\n\nPosted on June 15, 2019 by Amirul Azreen \n\n\nSumber: Quibi\nPelakon terkenal, Idris Elba yang melakonkan watak Heimdall dalam francais Avengers, Thor, akan digabungkan dengan pelumba rali terkenal, Ken Block dalam siri Elba vs Block.\nSiri lapan episod itu akan memaparkan pertembungan di antara Elba dan Block di London Docklands di mana kedua-duanya akan beraksi dalam beberapa cabaran antaranya Wall of Death, Car Tightrope dan Flaming Obstacle Course.\nBlock sememangnya terkenal dengan aksi pemanduan luar biasa; siri video Gymkhana di Youtube telah pun mencapai 550 juta tontonan.\nRancangan Elba vs Block merupakan kerjasama di antara Workerbee dan Green Door Picutres (milik Elba) bagi servis streaming Quibi.\nServis steraming Quibi mensasarkan pengguna telefon pintar dengan setiap episod berdurasi 10 minit. Quibi akan dilancarkan pada 2020 dengan beberapa rancangan menarik menanti pengguna.\n(SUMBER: Deadline)\nAdvertisements",
        "\"02 Pursuit\"\nBERITA ANTARABANGSA\nBonneville\nMoto\nMoto Malaya\nT100\nT120\ntriumph \n\nLebih 1,000 Unit Triumph Di India Dipanggil Semula \n\n\nPosted on March 26, 2019March 27, 2019 by Amirul Azreen \n\n\n\nMinggu lalu, Triumph Amerika Syarikat telah mengarahkan lebih 12,000 unit motosikal mereka dipanggil semula susulan masalah pendawaian, kali ini pengeluar motosikal Britain itu bertindak memanggil lebih 1,000 unit di India susulan masalah sama.\n\nDi India, Triumph menggesa pemilik model Bonneville T100 dan T120, Street Twin dan Street Scrambler untuk membawa motosikal mereka menjalani pemeriksaan bagi mengesan masalah pendawaian.\nSetiap pemilik akan dihubungi Triumph bagi sesi baik pulih secara percuma.\nTriumph melaporkan bahawa sistem pendawaian motosikal boleh mengalami kerosakan apabila sering bergesel dengan kabel klac lalu menyebabkan masalah elektrikal.\nDifahamkan, selain daripada 12,000 unit di AS dan 1,000 di India, lebih 68,686 motosikal Triumph telah terkesan dengan masalah ini di seluruh dunia.\nAdvertisements",
        "ducati\nMeet and Greet\nmotogp\nMotoGP 2018\nshell\nShell Malaysia\nShell Malaysia MotoGP \n\nShell Malaysia Bawa Jorge Lorenzo Bertemu Peminat! \n\n\nPosted on October 31, 2018 by Zarul Faiz \n\n\n\n\nShell Malaysia telah menganjurkan satu sesi bertemu peminat yang amat istimewa bersama dengan penunggang pasukan pengilang Ducati MotoGP, Jorge Lorenzo.\nPara peminat penunggang berkenaan telah berkumpul di Pavilion, Kuala Lumpur.\nAcara ini diadakan bersempena dengan pusingan MotoGP Malaysia 2018 yang akan berlangsung pada hujung minggu ini (2-4 November 2018).\n\n\n\nBersempena dengan Kejohanan Dunia MotoGP 2018 yang bakal berlangsung di Litar Antarabangsa Sepang pada hujung minggu ini, Shell Malaysia telah menganjurkan satu sesi bertemu peminat yang cukup istimewa yang membawa penunggang bagi pasukan pengilang Ducati, Jorge Lorenzo, bertemu dengan peminat tegarnya. Acara ini telah diadakan di Fountain Cafe, Pavilion, Kuala Lumpur.\n\nPara penggemar sukan permotoran beserta peminat juara dunia lima kali berkenaan berpeluang untuk bersemuka dengan hero mereka itu bersama dengan Pengarah Sukan Ducati Corse & Pengarah Projek MotoGP, Paolo Ciabatti. Ahli kumpulan Desmo Owners Club Malaysia (DOCM) turut menghadiri acara ini bagi memeriahkan lagi acara.\n\nPara peminat setianya di Malaysia berpeluang untuk mendapatkan tandatangan dan bergambar dengan Jorge Lorenzo dan lebih utama lagi, memberikan semangat buat Jorge bagi membolehkannya mendapatkan keputusan yang positif pada hujung minggu ini bagi pusingan Shell Malaysia Motorcycle Grand Prix di Sepang setelah berehat selama dua pusingan perlumbaan bagi memulihkan kecederaannya.\n\nBersempena dengan pusingan MotoGP Malaysia 2018, Shell Malaysia juga turut menganjurkan kempen penyelenggaraan Shell Advance Ride Thru sepanjang hujung minggu ini. Dengan setiap pembelian minyak pelincir Shell Advance, para penunggang motosikal akan menerima perkhidmatan pertukaran minyak percuma dan tempat parkir percuma! Mereka juga bakal memperkenalkan pam minyak Shell bergerak yang pertama seadanya buat para pelawat bagi mengisi semula jentera kesayangan mereka dengan minyak Shell V-Power Racing yang menakjubkan.\n\nBagi mendapatkan maklumat yang lebih lanjut, sila layari www.shell.com.my/motorists/motorsports/motogp.html.\n\nAdvertisements",
        "BERITA TEMPATAN\nKereta\nToyota \n\nAiman Tino muncul juara pusing kedua Toyota Gazoo Racing 2018 \n\n\nPosted on October 22, 2018 by Sep Irran \n\n\n\nPusingan kedua Toyota Gazoo Racing 2018 baru sahaja berakhir hujung minggu lepas dimana Aiman Tino muncul sebagai juara di dalam kategori Promotional Class. Dengan saingan yang sengit dari pelumba lain, Aiman Tino berjaya memiliki podium kedua berturut-turut selepas melintasi garisan penamat di hadapan Akim Ahmad di tempat kedua dan Naib Pengerusi UMW Toyota Motor Sdn Bhd, Akio Takeyama di tempat ketiga.\n\nSelebriti tempatan Nabil Ahmad yang juga hadir ketika pelancaran model terkini Toyota Rush 2019 minggu lepas turut meraih tempat keempat dimana mereka berempat memberi perlumbaan yang sangat sengit di litar khas MAEPS, Serdang.\nDiana Danielle muncul sebagai pemenang tempat kelima TETAPI naik ke tempat ketiga setelah penalti telah diberi kepada kedua-dua Nabil dan juga Encik Akio Takeyama di hujung perlumbaan.\n\nDi dalam kategori Super Sporting Class, pelumba-pelumba profesional telah memberi sebuah perlumbaan yang sengit lagi menarik kepada mereka yang hadir untuk menyaksi hujung minggu lepas.\nDengan beberapa kemalangan kecil yang membawa keluar kenderaan keselamatan, Kenny Lee berjaya meraih kemenangan diikuti dengan Brendan Paul Anthony di tempat kedua dan Boy Wong di petak podium terakhir.\n\nKategori Sporting Class juga memberi sebuah persembahan yang menarik dimana Patrick Tam dari pasukan Team Nanoplus melintasi garisan penamat di tempat pertama diikuti dengan Clement Yeo dari pasukan Distintive Model dan Eric Yong dari ST Wangan Racing Team.\n\nPusingan ketiga Toyota Gazoo Racing akan berlangsung di Stadium Batu Kawan, Pulau Pinang pada Februari 2019. Seperti pusingan-pusingan yang lain, terdapat pelbagai aktiviti untuk seisi keluarga sepanjang minggu perlumbaan dan juga hadiah-hadiah menarik untuk dimenangi. Untuk maklumat lanjut, layari www.toyota.com.my/tgrmalaysia/.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nToyota Rush 2019 generasi baharu dilancarkan! Dari RM93,000\n\nAdvertisements",
        "BERITA TEMPATAN\nMoto Malaya \n\nBMW Night Fuel Edisi Ke-6: Peluang Bawa Pulang BMW GS! \n\n\nPosted on June 7, 2019 by Amirul Azreen \n\n\n\nBMW Motorroad Malaysia bakal mengumpulkan peminat jentera dua roda seluruh negara bagi merancakkan BMW Night Fuel Edisi Ke-6 yang akan berlangsung 22 Jun ini di Pangkalan Tentera Udara Diraja Malaysia, Sungai Besi.\nMengembara ke seluruh Malaysia sejak diadakan pada 2016, BMW Night Fuel kembali ke Kuala Lumpur sekali lagi bagi tahun ini.\nMeraikan Making Life A Ride, BMW Motorrad Night Fuel Malaysia merupakan antara acara terbesar yang membabitkan peminat jentera motosikal premium di seluruh Malaysia terutamanya bagi semua pemilik BMW Motorrad.\nBerlangsung pada 22 Jun ini, acara tersebut akan dipenuhi dengan makanan, muzik, dan majlis pelancaran beberapa model baharu daripada BMW Motorrad Malaysia termasuk peluang memenangi model GS menerusi cabutan bertuah!\nAntara yang akan merancakkan lagi majlis tersebut adalah kehadiran, TC Buskers, Arjuna Band dan persembahan istimewa oleh legenda rock tanah air!\nMaklumat acara:\nTarikh: 22 Jun 2019\nMasa:   7 petang hingga 11 malam\nTempat: Pangkalan Tentera Udara Diraja Malaysia, Sungai Besi, Kuala Lumpur\nDapatkan tiket anda  bernilai RM90  menerusi pendaftaran atas talin yang dibuka hari ini sehingga Isnin, 17 Jun sementara RM110 dikenakan bagi mereka yang membeli tiket di tempat acara.\nAdvertisements",
        "BERITA ANTARABANGSA\nmotogp\nMotoGP 2018 \n\nMotoGP Thailand Merangkul Gelaran Terbaik Bagi Musim 2018 \n\n\nPosted on December 20, 2018 by Zarul Faiz \n\n\n\n\nPusingan MotoGP Thailand yang diadakan julung kalinya pada tahun ini telah dipilih sebagai pusingan terbaik bagi musim 2018.\nLebih daripada 220,000 orang penonton telah menghadiri pusingan tersebut dalam tempoh tiga hari.\nUndian telah dibuat oleh Suruhanjaya Grand Prix.\n\n\nPusingan MotoGP Thailand telah dipilih sebagai pusingan terbaik bagi musim 2018. Ianya pusingan MotoGP yang pertama buat negara berkenaan.\nMengikut jumlah keseluruhannya, lebih daripada 220,000 orang penonton telah membanjiri Litar Antarabangsa Chang di Buriram dalam tempoh tiga hari pusingan berkenaan. Ianya jumlah hadirin terbesar di sepanjang musim ini. Apa yang menjadikannya lebih menakjubkan adalah hakikat yang bandar kecil Buriram ini agak terpencil. Ia terletak lebih kurang 379km di sebelah timur Bangkok dan mengambil masa 5 jam untuk sampai melalui jalan raya.\nPerlumbaan MotoGP tersebut telah dimenangi oleh Marc Marquez selepas pertarungan yang mengujakan sepanjang perlumbaan dengan Andrea Dovizioso. Maverick Viales dan Valentino Rossi menamatkan perlumbaan di tempat ke-tiga dan ke-empat di atas jentera Yamaha yang semakin ampuh.\n\nSuruhanjaya Grand Pri telah menyampaikan penghargaan mereka melalui MotoGP.com. Suruhanjaya ini terdiri daripada FIM, IRTA (International Road Racing Teams Association), Dorna, dan MSMA (Motorcycle Sports Manufacturers Association).\nKenyataan IRTA\nBercakap dengan MotoGP.com, Herve Poncharal, presiden IRTA, berkata, Keseluruhan paddock MotoGP cukup berminat untuk mengetahui bagaimana perjalanan GP Thai yang baharu ini, kami tidak sabar menanti ketibaannya dan menaruh harapan yang tinggi. Kesudahannya kami yakin bahawa ianya pusingan MotosGP terbaik musim ini atas sebab pelbagai aspek yang berlainan  kami jangkakan sesuatu yang bagus, namun kami tidak mengetahui sejauh mana yang ia boleh capai.\nSegalanya berjalan dengan lancar, komitmen pihak penganjur cukup mengagumkan, dan mereka tangani segala masalah dengan segera, mencari penyelesaian sepantas mungkin. Hadirin, orang ramai setiap seorang yang terlibat cukup gembira dan tidak lekang senyuman.\nSokongan peminat cukup menakjubkan, akses ke litar cukup pantas dan mereka menunjukkan bahawa mereka memahami MotoGP  membina sebuah kawasan komersial berdekatan dengan paddock, memberikan pendedahan yang baik kepada perniagaan, pelabur, penaja, pasukan, dan penunggang kami.\nIanya cukup penting yang sebuah acara baharu di kawasan ini  satu rantau yang penting untuk MotoGP  mengecapi keputusan sebegini. Ianya contoh terbaik buat negara-negara lain dan layak menerima penghormatan ini. Pada pandangan saya, ianya pasti sukar bagi mereka untuk mengatasi tanda aras yang telah mereka tetapkan ini!\nKenyataan Dorna\nCarmelo Ezpeleta, Ketua Pegawai Eksekutif Dorna, menyifatkan Dorna sebagai cetakan biru sempurna untuk acara masa hadapan dan kami berasa teruja untuk kembali ke Buriram.\nKenyataan Presiden Litar Antarabangsa Chang\nNewin Chidchob, Presiden Litar Antarabangsa Chang, berkata, Bagi pihak rakyat Thailand dan warga Buriram, kami berasa amat berbesar hati menerima penghargaan Pusingan MotoGP Terbaik tahun 2018.\nKami juga ingin mengucapkan terima kasih kepada penduduk Buriram, kerana menunjukkan kebolehan rakyat Thai kepada dunia Semua orang telah bekerjasama bagi menjadikan pengalaman sukan hiburan ini buat ke semua pengunjung dari seluruh dunia satu pengalaman yang tidak dapat dilupakan.\nAdvertisements",
        "BERITA TEMPATAN\nMotorcycle Club\nMotorcycle Group \n\n10 Minit Bersama Dato Anand, Presiden Shadowfax MG \n\n\nPosted on March 5, 2019 by Zarul Faiz \n\n\n\n\nKita telah berpeluang untuk bersembang dengan Dato Anand, Presiden Shadowfax MG.\nKumpulan motosikal ini bergerak aktif berkonvoi dan melakukan kerja kebajikan di Malaysia dan luar negara.\nMereka mempunyai rancangan untuk menunggang ke Jepun dan London dengan motosikal Harley mereka.\n\n\nSatu aspek yang menarik mengenai dunia permotosikalan adalah peluang untuk berjumpa dengan orang dari pelbagai lapisan masyarakat. Kami telah berpeluang untuk duduk semeja dan berbual dengan Dato Anand, Presiden Shadowfax MG.\nKumpulan motosikal ini terdiri daripada para pemilik motosikal Harley-Davidson dan bergerak aktif dalam aktiviti berkonvoi dan juga melakukan kebajikan di seluruh Malaysia dan juga di luar negara.\n\nMotoMalaya: Anda telah memiliki pelbagai motosikal Harley-Davidson, dan baru-baru ini, telah mendapatkan motosikal CVO Limited Ulangtahun ke-115 (versi eksklusif bagi model Electra Glide Ultra Limited). Apakah antara motosikal lain yang anda miliki?\nDato Anand: Saya ada Electra Glide Ulangtahun ke-105, Road King Ulangtahun ke-110, CVO Ulangtahun ke-115, dan sebuah Honda Gold Wing.\n\nMotoMalaya: Bila anda mula menunggang motosikal Harley?\nDato Anand: Saya bermula pada tahun 2007 dengan sebuah Ultra.\nMotoMalaya: Apa yang telah menarik minat anda kepada motosikal Harley-Davidson?\nDato Anand: Tarikan motosikal Harley ini adalah gaya dan kehadirannya. Ianya sebuah jenama yang dikenali serata dunia. Saya amat menyukai motosikal Harley dari usia yang muda namun tidak mampu memilikinya pada waktu itu. Saya menunggang Kawasaki pada masa itu. Namun kemudiannya saya adalah pelanggan pertama Harley sewaktu ianya berada di Naza.\n\nIanya adalah motosikal Electra Glide Ulangtahun ke-105. Saya telah membayar harga motosikal ini sewaktu saya di Sabah ketika melakukan kerja amal untuk gempa bumi di China.\nSewaktu Harley-Davidson berpindah ke The Gasket Alley (Didi Resources) 15 tahun yang kemudian, saya mahu menjadi pemilik CVO yang pertama. Kini saya tidak sabar menanti 4 tahun yang akan datang (2023 bagi ulangtahun ke-120). Saya ingin mendapatkan dua buah motosikal, tetapi selepas itu (Dato Anand mengerut muka sambil memberikan isyarat tidak)\n\nIanya kerana saya sudah ada terlalu banyak motosikal. Tengok sahajalah motosikal Road King saya yang ada dalam bengkel. Saya hanya menunggangnya dari rumah je Hard Rock Caf dan pulang. Saya guna dua buah motosikal yang lain apabila berkonvoi di luar negara.\nSaya telah menyertai konvoi Merdeka dua tahun yang lalu, dari KL ke India. Kami melalui enam buah negara: Malaysia, Thailand, Myanmar, Bhutan, Nepal, dan akhirnya tiba di India.\n\nKami juga telah menunggang di New Zealand.\nPerbezaannya di sini kami hantar motosikal kami sendiri ke sana, daripada terbang ke sana dan menyewa motosikal di sana. Kami dikenali dengan tanda pengenalan membawa motosikal kami sendiri.\n\nSaya hanya sewa motosikal sewaktu di Amerika Syarikat. Kami telah membawa motosikal kami ke Sri Lanka, dan Kunming di China. Kami juga telah mengunjungi Laos, Kemboja, dan Vietnam.\nSelepas ini, kami akan ke Jepun pada bulan Mei.\n\nKami sering berkonvoi ke Phuket Bike Week, dan kami juga pernah ke Tachileik Bike Week di Myanmar. Saya telah membawa keseluruhan HDPJ Chapter ke Myanmar.\nMotoMalaya: Berapa ramai ahli kumpulan yang anda ada?\nDato Anand: Saya ada 23 ahli dalam kumpulan kami. Ke semua mereka aktif tetapi selalunya hanya 10 orang sahaja yang akan menunggang di luar negara. Yang lain ada komitmen dan kekangan masa mereka sendiri, jadi kami faham keadaannya. Bagi kami, keluarga paling penting sekali.\n\nMotoMalaya: Apakah misi utama kumpulan Shadowfax?\nDato Anand: Kami bertumpu pada kerja kebajikan. Kami cari mereka yang memerlukan dan berikan bantuan. Sebagai contoh, jika ada kanak-kanak yang memerlukan wang untuk bersekolah, kami akan cuba membantu. Kita seharusnya sentiasa melakukan kebaikan, berbudi kepada komuniti.\n\nMotoMalaya: Apakah aktiviti-aktiviti yang telah anda rancang untuk tahun ini?\nDato Anand: Salah satu aktiviti yang telah kami rancang adalah berkonvoi di Jepun. Tidak pernah lagi ada kumpulan dari Malaysia yang membawa motosikal mereka ke sana untuk berkonvoi. Menyewa motosikal di luar negara tidak sama rasanya dengan menunggang motosikal sendiri. Kami menganjurkan konvoi di luar negara secara tahunan.\n\nSebagai contoh, kami telah menunggang ke Myanmar pada tahun lalu dan menjelajah jarak hampir 6,000km.\nKami merancang untuk menganjurkan konvoi Merdeka dari KL ke London untuk tahun hadapan. Kami akan berjumpa dengan Duta Malaysia di sana dan akan meraikan sambutan di kedutaan Malaysia di sana.\n\nDan semestinya, kami ada menganjurkan konvoi hujung minggu bagi menikmati sarapan atau minum petang.\nSelain itu, kami turut memberi sokongan pada ke semua minggu motosikal tempatan. Minggu hadapan (10-11 Mac) akan berlangsungnya Terengganu Bike Week. Akan ada banyak konvoi pada bulan Mac ini. Antaranya Danok Bike Week, dan pembukaan cawangan Pulau Pinang pada 16 haribulan nanti.\n\nMotoMalaya: Apa pendapat anda mengenai Harley-Davidson Petaling Jaya setakat ini?\nDato Anand: HDPJ sangat bagus setakat ini. Perkhidmatan bagus oleh kakitangan dan juga kru penyelenggaraan.\nMotoMalaya: Apakah sokongan yang telah diberikan oleh HDPJ kepada anda dan kumpulan motosikal anda?\nDato Anand: Kami tidak pernah meminta apa-apa setakat ini dari HDPJ, namun, mereka boleh menaja konvoi KL-London. Wakil pengedar rasmi sebelum ini telah menaja tayar dan penyelenggaraan motosikal untuk konvoi kami ke India. Ianya kerana kami turut mempromosikan HDPJ dan motosikal Harley-Davidson. Kami akan menunggang motosikal kami sampai ke London.\n\nKami tidak meminta wang, cukup dengan tayar dan penyelenggaraan.\nSaya ingin menyatakan bahawa Shadowfax telah membuktikan yang motosikal Harley-Davidson boleh ditunggang melalui situasi yang mencabar. Semua orang kata, Tidak boleh, hanya BMW yang boleh. Tetapi kami telah membuktikannya dengan model touring. Kami telah menunggang sejauh 12,700km dan mencatat nama dalam Malaysia Book of Record.\nSetakat ini, tiada lagi orang Malaysia yang pernah menunggang ke London di atas sebuah Harley.\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya\nYamaha \n\nHLYM Memperkenalkan Program Waranti Lanjutan Untuk Pelanggan \n\n\nPosted on July 1, 2019 by Amirul Azreen \n\n\n\nHong Leong Yamaha Motor Sdn Bhd (HLYM) memperkenalkan program Waranti Lanjutan sekaligus membenarkan pelanggan di Malaysia untuk menikmati perlindungan yang lebih lama.\nSetiap pelanggan kini akan mendapat pertambahan perlindungan selama satu tahun di atas perlindungan sedia ada yang didatangkan ketika membeli motosikal. Program Waranti Lanjutan ini meliputi perlindungan sehingga dua tahun atau 20,000km (mana satu yang sampai dahulu).\nProgram ini hanya merangkumi motosikal yang berdaftar pada atau selepas 1 Julai 2019  termasuk semua model Yamaha keluaran HLYM Malaysia.\nLangkah ini bertujuan untuk meningkatkan keyakinan pelanggan terhadap HLYM dan persaingan dalam industri permotoran Malaysia sekaligus menyuntik kesan positif terhadap pasaran keseluruhan, demikian kenyataan dikeluarkan Pengarah Urusan HLYM, Dato Jim Khor.\nSila rujuk maklumat dibawah:\n\nAdvertisements",
        "BERITA TEMPATAN\nMoto Malaya \n\nFerrari F8 Tributo Kini Di Malaysia  Harga Dari RM1,068,000! \n\n\nPosted on April 19, 2019April 19, 2019 by Amirul Azreen \n\n\n\nSelaku pengedar rasmi jentera Ferrari di Malaysia, Naza Italia dengam bangganya melancarkan Ferrari F8 Tributo dalam majlis yang berlangsung di Hotel St. Regis, Jalan Sentral, hari ini.\n\nModel tersebut lahir daripada ekspresi Ferrari dalam menghasilkan jentera dua tempat duduk Berlinetta.\nKami bangga menjadi negara pertama di Asia Tenggara untuk memperkenalkan Ferrari F8 Tributo sempena sambutan ulang tahun ke 10 Ferrari Malaysia, Singapura dan Thailand.\nNaza Italia juga menyediakan peluang untuk menyaksikan Ferrari Challenge Trofeo Pirelli Asia Pacific 2019 di Sepang,  ujar Pengerusi Eksekutif Bersama Kumpulan Naza, SM Nasarudin SM Nasimuddin.\n\nNama yang diberi bagaikan satu penghormatan terhadap reka bentuk dan kuasa yang dihasilkan  710 hp  sekaligus menjadikan jentera ini kenderaan paling berkuasa dengan enjin 3902 cc V8.\nKombinasi pembinaan, enjin berkuasa, dan keseimbangan antara resepi utama dalam penghasilan F8 Tributo.\nSebut saja tentang Ferrari hampir pasti harga yang ditawarkan tidak lagi boleh dianggap sebagai luar biasa, dengan harga pengenalan adalah RM1,068,000.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nKawasaki\nMoto\nsafety\ntechnology \n\nGiliran Kawasaki Serlahkan Teknologi Radar Mereka \n\n\nPosted on April 19, 2019 by Zarul Faiz \n\n\n\n\nKawasaki adalah pengeluar terkini yang sedang mengusahakan pembangunan teknologi radar untuk motosikal keluaran mereka.\nSebuah paten yang telah difailkan oleh mereka telah mempamerkan sebuah sistem dengan radar hadapan dan belakang.\nSistem ini berfungsi bersama dengan brek dan juga pendikit.\n\n\nKawasaki merupakan pengeluar terkini yang sedang mengusahakan pembangunan teknologi radar untuk dilengkapkan pada motosikal keluaran mereka.\nIanya telah diketahui bahawa sistem yang dibangunkan Kawasaki tersebut akan sama ada memberikan amaran kepada penunggang, atau akan melakukan pembrekan automatik sekiranya ia mengesan akan berlakunya pertembungan. Dalam paten yang telah dikemukakan mereka itu, sistem tersebut akan menggunakan pengesan radar hadapan dan juga belakang. Dengan ini, radar tersebut boleh mengawal brek dan pendikitnya.\n\nRadar hadapan akan mengimbas jalan di hadapan dan mengerjakan brek sekiranya ada bahaya. Pengesan radar belakang pula akan mengesan kenderaan yang mendekatinya dengan pantas dan akan memberi amaran kepada penunggang bagi mengambil tindakan mengelak.\nKawasaki bukannya pengeluar pertama yang membangunkan sistem radar.\nSuzuki telah berusaha membangunkan pemantul radar bagi menjadikan motosikal mereka lebih mudah untuk dilihat oleh radar-radar yang ada dalam kenderaan-kenderaan yang lain. Manakala Honda pula mungkin akan melengkapkan model Gold Wing mereka yang seterusnya dengan daya pembrekan automatik. Ke semua model Ducati tahun 2020 akan didatangkan dengan radar hadapan dan juga belakang, di samping dengan ABS menyelekoh. KTM akan dilengkapi dengan ciri kawalan bersiar boleh suai serta sistem kesedaran titik buta menjelang tahun 2021.\n\nTeknologi radar kenderaan tidak lagi berada dalam tahap eksperimentasi, di mana ke semua kereta buatan Eropah baharu perlu dilengkapi dengan sistem pembrekan keselamatan atau automatik pada tahun 2020. Keputusan ini susulan satu kajian bersama antara NCAP Eropah dan NCAP Australasia yang mendapati brek automatik dapat mengurangkan pertembungan sebanyak 38%.\nTunggu masa sahaja sebelum teknologi radar ini dilengkapkan pada ke semua motosikal.\nAdvertisements",
        "1400cc\nBERITA TEMPATAN\nMoto\nMoto Guzzi\nMoto Malaya \n\nRM172,000 Untuk Memiliki MGX-21 \n\n\nPosted on April 9, 2019 by Amirul Azreen \n\n\nAnda bukan tersalah baca mahupun mengagak angka tersebut merupakan satu kesilapan sebaliknya itulah harga yang diperkenalkan kepada orang ramai oleh pihak Moto Guzzi Malaysia menerusi Didi Resources dalam majlis pelancaran model MGX-21 yang berlangsung di Gasket Alley, hari ini.\nModel MGX-21 merupakan jentera paling futuristik dan canggih pernah dihasilkan Moto Guzzi.\n\nMenampilkan reka bentuk motosikal jenis cruiser, MGX-21 dilengkapi pelbagai sistem elektronik dan tidak terkecuali, hampir setiap bahagian luar motosikal menggunakan karbon!\n\nBukan itu sahaja, bagi memastikan sesi tunggangan berlangsung lebih selesa Moto Guzzi telah memuatkan MGX-21 dengan enjin V-Twin bersasaran 1,400 cc (1,380cc) yang mampu menghasilkan 96.6hp pada 6,500 rpm!\n\nBahagian depan turut menampilkan reka bentuk luar daripada kebiasaan Moto Guzzi namun bagi mereka yang pernah menonton War Of The World lakonan Tom Cruise, ia tidak tumpah seperti rupa mahluk asing yang menyerang bumi!\n\n\nMungkin jentera MGX-21 turut direka dengan tujuan sama, cuba menakut-nakutkan jentera motosikal lain dengan kuasa dan rupa bentuk yang garang jadi tidak hairanlah jentera bernilai RM172,000 ini diberi nama The Flying Fortress!\nJentera yang dilihat layak ditunggangi Batman dalam misi membanteras jenayah ini memiliki teknologi ride by wire, kuasa enjin boleh laras traction control, cruise control dan banyak lagi!\n\nTurut mencuri tumpuan, rim 21 inci yang dilengkapi karbon lenticular menjaminkan tunggangan lebih stabil dan tampak futuristik.\n\nPenunggang juga diberi kebebasan sama ada untuk menunggang dengan perlahan, laju atau laju gila dengan sistem kawalan kuasa enjin  Pioggia (hujan), Turismo (touring), Veloce (Laju).\nAnda boleh berkunjung ke Gasket Alley untuk melihat jentera ini dengan lebih dekat.\n\nAdvertisements",
        "BERITA ANTARABANGSA\nmotogp\nMotoGP 2019 \n\nUjian Pra Musim MotoGP 2019 Sepang Maverick Viales Dan Yamaha Muncul Terpantas Pada Hari Ke-2 \n\n\nPosted on February 7, 2019 by Zarul Faiz \n\n\n\n\nPenunggang bagi pasukan Monster Yamaha, Maverick Viales, merupakan penunggang terpantas pada Hari ke-2 Ujian Pra Musim MotoGP 2019 Sepang.\nDia berjaya mencatat masa 1 minit 58.897 saat, 0.067 saat di belakang rekod masa terpantas Ujian Pra Musim.\nMarc Marquez jatuh ke tangga ke-lapan setelah tampil terpantas pada hari pertama.\n\nUjian Pra Musim MotoGP 2019 telah bermula di Litar Antarabangsa Sepang semalam. Aksinya telah diteruskan pada hari ini dengan Maverick Viales dari pasukan Monster Energy Yamaha MotoGP mencatatkan masa yang terpantas.\nPenunggang pasukan Repsol Honda dan juara dunia bertahan, Marc Marquez berjaya mencatatkan masa terpantas pada hari pertama, melegakan sebarang kerisauan berkenaan bahunya yang masih dalam pemulihan. Dia hanya melakukan 29 pusingan sebelum berhenti untuk memberikannya lebih banyak masa untuk merehatkan bahunya, mencatatkan masa 1 minit 59.621 saat.\n\nNamun, ianya berubah dengan pantas sekali dalam tempoh kurang dari 24 jam.\nValentino Rossi (Monster Yamaha) telah memulakan hari kedua sebagai penunggang terpantas sebelum diatasi oleh Andrea Dovizioso (Mission Winnows Ducati) dan Cal Crutchlow (LCR Honda).\n\nAlex Rins (Suzuki Ecstar) kemudiannya telah merampas kedudukan tersebut dari Dovizioso. Rins telah berjaya mencatat masa kedua terpantas dengan jentera Suzuki-nya semalam. Penunggang bagi pasukan Pramac Ducati, Jack Miller telah memperbaiki catatan masanya dan meletakkannya di hadapan Dovizioso.\n\nBagaimana pun, satu cubaan pada penghujung sesi oleh Viales telah menyaksikannya menduduki tangga teratas pada hari ini. Dia juga merupakan satu-satunya penunggang yang berjaya mencatat masa di bawah 1 minit 59 saat, dengan catatan 1 minit 58.897 saat. Catatan masa tersebut hanya 0.067 saat di belakang rekod catatan masa tidak rasmi Sepang, 1 minit 58.830 saat, yang telah dicatat oleh penunggang semasa pasukan Repsol Honda, Jorge Lorenzo, pada Ujian Pra Musim 2018 di atas jentera Ducati.\n\nBerdasarkan pada catatan masa hari ini, beberapa orang penunggang mungkin sekali mampu mencecah masa di bawah 1 minit 58 saat pada hari esok, sekiranya cuaca mengizinkan. Ini kerana 19 penunggang teratas hanya dipisahkan dengan jarak satu saat sahaja!\n\nBagi Marquez pula, dia tidak dapat mencatatkan masa yang lebih pantas berbanding 1 minit 59.790 saat dengan enjin baharunya itu. Catatan masa tersebut meletakkan di tempat ke-lapan. Teman sepasukannya yang baharu, Jorge Lorenzo, tidak menghadiri ujian ini di mana dia masih dalam proses pemulihan tulang skafoidnya yang retak.\n\nSelain daripada Johann Zarco yang telah mencatat masa ke-11 terpantas, para penunggang KTM yang lain hanya mampu berada di kedudukan yang lebih belakang, di mana mereka masih cuba untuk menyesuaikan diri dengan jentera RC16 masing-masing.\nSumber Imej: MotoGP\nAdvertisements",
        "BERITA TEMPATAN\nHonda\nKereta \n\nHonda Jazz dan CR-V Mugen Concept dipamerkan di KLIMS 2018 \n\n\nPosted on November 23, 2018 by Sep Irran \n\n\n\nAda peminat Honda? Suka kepada model Jazz dan CR-V? Jika anda hadir Kuala Lumpur International Motor Show (KLIMS) 2018, anda akan dapat melihat dua buah model konsep dari Honda Malaysia iaitu Honda Jazz dan CR-V Mugen Concept yang memberi imej dan rupa bentuk lebih garang dan ranggi.\n\nDari segi reka bentuk, kedua-dua model konsep Mugen ini menggunakan kit pengubahsuaian luaran kenderaan yang lebih berjiwa sporty. Ia jelas kelihatan dengan penggunaan bampar hadapan dan sisi menarik bersama logo Mugen yang tertera dengan bangganya.\n\nSelain dari body kit konsep dari Mugen, kedua-dua model Honda Jazz dan CR-V konsep Mugen ini juga dipamerkan dengan warna merah baharu Passion Red Pearl. Warna ini juga boleh didapati pada model Honda HR-V RS yang telah dipratontonkan sebelum ini kepada pihak media (dan juga dipamerkan di KLIMS 2018).\n\nSetakat ini, tiada perubahan dari segi prestasi tetapi jika anda kenali mereka yang bersemangat di Honda dan juga Mugen, tidak mustahil jika terdapat kit yang dihasilkan untuk peningkatan prestasi. Buat masa ini, tiada berita jika model-model ini akan dijual di pasaran Malaysia.\n\nBagi mereka yang berminat untuk melihat sendiri model-model konsep gandingan Honda dan Mugen, boleh kunjungi KLIMS 2018 yang diadakan di MITEC Kuala Lumpur mulai hari ini sehingga 2 Disember 2018.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nHonda HR-V 2018 sedia untuk tempahan; varian baharu HR-V RS\n\nAdvertisements",
        "BERITA TEMPATAN\nFord\nKereta \n\nFord Ranger generasi baharu dilancarkan! Dari RM90,888 \n\n\nPosted on October 25, 2018 by Sep Irran \n\n\n\nFord Motor Company bersama Sime Darby Auto Connexion (Ford Malaysia) baru sahaja melancarkan Ford Ranger generasi baharu yang menggabungkan teknologi, aspek keselamatan dan kemudahan terkini bagi para peminat kenderaan trak pikap di dalam negara.\n\nBarisan model Ford Ranger 2019 ini terdiri daripada model XL, XLT, XLT+ Wildtrak dan varian paling menarik, Ranger Raptor. Model baharu Ranger ini juga telah dikemaskinikan dengan sistem Semi-Automatic Parallel Parking (SAPP) dan Inter-Urban Autonomous Emergency Braking (AEB) yang menjadikan model Ranger trak pikap pertama yang mempunyai sistem keselamatan seperbegini.\n\nDengan pelbagai ciri termaju dan rangkaian kuasa generasi baru yang mampu menawarkan keupayaan lebih hebat, Ranger pasti dapat meningkatkan lagi tarikannya di pasaran yang sudah sedia kukuh, kata Pengarah Urusan Pasaran Membangun Asia Pasifik, Ford Motor Company, Truong Kim Phong. Ranger baharu akan terus membantu merevolusikan segmen trak pikap. Kami bangga kerana begitu ramai pelanggan memilih Ford.\n\nVarian yang berbeza juga menawarkan prestazi menarik mengikut model dari enjin 2 liter turbo, 2 liter turbo berkembar, dan 2.2 liter Duratorq untuk janaan kuasa yang menarik lagi tinggi untuk segala jenis gaya pemanduan dalam semua jenis keadaan jalan.\n\nEnjin 2 liter turbo yang terdapat pada model XLT+ dan Wildtrak 42 bersama transmisi 10-kelajuan pula mampu menjana 178 kuasa kuda dan 420Nm tork maksimum. Bagi model XL dan XLT, enjin 2.2 liter turbo berkembar pula menjana kuasa sebanyak 158 kuasa kuda dan 385Nm tork. Jika anda inginkan lebih kuasa, model Wildtrak 44 telah ditala untuk menjana 213 kuasa kuda dan 500Nm tork!\n\nDari aspek reka bentuk dalaman, ruang kabinnya didatangkan dengan pelbagai bentuk penambahbaikan untuk membantu memenuhi keperluan sepanjang minggu bekerja, hujung minggu, perjalanan yang panjang dan cabaran di laluan lasak. Dengan kemasan permukaan sentuhan yang lasak dan tahan lama, ruang dalaman Ranger yang luas itu mengguna tona berwarna hitam. Elemen kemasan kontras seperti krom dan jahitan benang berwarna perak memberikan ruang ini rasa yang lebih premium.\n\nSYNC3 pada varian Ranger XLT+ dan Wildtrak adalahserasi dengan ciri Apple CarPlay dan Android Auto. Ia turut hadir dengan ciri Bluetooth dan skrin sentuh warna sepenuhnya bersaiz 8-inci. Varian Wildtrak juga dilengkapi sistem navigasi satelit binaan dalam yang penting apabila Ranger berada di luar kawasan liputan telefon bimbit.\n\nBumper depan juga termasuk lampu kabus LED baru dengan salur udara tirai yang berfungsi untuk membantu mengurangkan rintangan udara badan. Penggunaan bahan komposit dalam reka bentuk badan kenderaan juga memberi imej dan daya ketahanan yang gagah lagi kuat untuk membawa anda ke mana-mana pengembaraan di dalam negara (dan luar).\n\nSegala reka bentuk generasi baharu Ford Ranger telah dikemaskinikan untuk memberi imej yang gagah, moden dan bersiap-sedia untuk mengharungi pelbagai cabaran di atas jalan raya mahupun off-road.Spesifikasi menarik yang lain termasuk:\n\nSistem Brek Kecemasan Autonomi Inter Urban (Autonomous Emergency Braking) dengan Pengesan Kenderaan dan Pejalan Kaki\nAmaran dan Bantuan Keluar Laluan (Lane Departure Warning & Assist)\nKawalan Meluncur Bolehsuai (Adaptive Cruise Control)\nAmaran Pelanggaran Depan (Forward Collision Warning)\nPengangkat Pintu But (Easy Lift Tailgate)\nsistem kemasukan tanpa kunci serta butang penghidup enjin (keyless entry and push-start button)\nParkir Selari Separa Automatik (Semi-Automatic Parrallel Parking)\n\n\nVarian Ranger baharu ditawarkan dalam LAPAN varian berbeza pada harga di bawah:\n\nWildtrak  dua varian, dari RM134,888\nXLT+  satu varian, dari RM124,888\nXLT  dua varian, dari RM109,888\nXL  tiga varian, dari RM90,888\n\n\nBagi mereka yang berminat, terdapat lapan warna menarik untuk pilhan anda iaitu Saber (Wildtrak sahaja), warna biru Magnetic dan Biru Cerah (Lightning), selain warna Putih Segar (Cool White), kelabu Meteor (Meteor Grey), Aluminium Metallik,Putih Segar (Frozen White) dan Hitam Pekat (Absolute Black).\n\nSebagai tawaran untuk yang terawal, seramai 888 pelanggan pertama yang mendaftarkan Ford Ranger baharu bakal menerima baucar barangan elektrik bernilai RM1,000. Tawaran ini berakhir apabila pendaftaran yang ke-888 diterima atau pada 31 Disember 2018, mana-mana tiba dahulu1.\nSelain itu, Sime Darby Auto Connexion akan menawarkan penyelenggaraan percuma selama dua tahun atau sehingga 40,000km, yang mana terdahulu kepada pelanggan Ranger yang berjaya mendaftar sebelum 31 Januari 2019.\n\nTurut menyertai pelancaran Ford Ranger generasi terkini adalah model terunggul mereka iaitu Ford Ranger Raptor 2019 yang telah dipratontonkan kepada pihak media. Bagi mereka yang berminat dengan trak pikap gergasi Ford F-150 Raptor yang laris di Amerika Syarikat, Ford Ranger Raptor 2019 ini mempunyai intipati yang serupa dari segi reka bentuk di dalam pakej yang lebih sesuai untuk gaya pemanduan di Malaysia. Model ini akan dilancarkan bulan depan di Kuala Lumpur International Motor Show 2018 (KLIMS).\nMaklumat lanjut, layari www.sdacford.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nPadah Leka Dengan Telefon, Pemandu Rempuh Palang Tol \n\n\nPosted on May 20, 2019 by Amirul Azreen \n\n\n\nSeorang pemandu telah merempuh palang besi di Plaza Tol Sungai Dua, Lebuh Raya Utara Selatan ekoran terlalu leka menggunakan telefon bimbit.\nMenurut laporan Harian Metro, lelaki yang berusia 26 tahun itu memandu kereta jenis Toyota Vios telah gagal memperlahankan kenderaan sebelum merempuh palang terbabit sekitar jam 7 pagi.\nRempuhan itu bagaimanapun tidak menyebabkan palang tersebut patah sebaliknya melentur lalu memasuki bahagian cermin depan pemandu.\nNamun, pemandu bernasib baik kerana palang terbabit tidak menyebabkan sebarang kecederaan bagaimanapun masih dikenakan tindakan di saman pihak berkuasa.\nRakaman CCTV kemalangan:\n\nhttp://motomalaya.net/blog/wp-content/uploads/2019/05/getfvid_61112253_306160530302295_3566125008159768576_n.mp4\n(SUMBER: Harian Metro)\nAdvertisements",
        "BERITA ANTARABANGSA\nMoto\nPikes Peak\nSR/F\nZero Engineering \n\nMotosikal Streetfighter Zero SR/F Bakal Bertanding Di Pikes Peak \n\n\nPosted on April 3, 2019 by Zarul Faiz \n\n\n\n\nMotosikal streetfighter, Zero SR/F telah bersedia untuk perlumbaan Pikes Peak International Hill Climb tahun ini.\nMotosikal ini telah dilancarkan pada bulan Januari lalu.\nMotor elektriknya mampu menghasilkan sehingga 110hp dan 189.8Nm tork.\n\n\nModel streetfighter yang baharu sahaja dilancarkan, Zero SR/F, akan dipertandingkan pada perlumbaan Pikes Peak tahun ini.\nPerlumbaan Pikes Peak International Hill Climb (PPIHC) yang sejauh 20 kilometer, 156 selekoh itu mungkin hanya dikenali oleh peminat permotoran paling tegar di, tetapi ianya adalah satu acara yang amat penting dalam kalendar tahunan permotoran, di mana pelbagai model terkini akan bertarung menentang gunung tersebut dan juga masa.\n\nBanyak motosikal yang dikenali ramai telah bertanding di atas litar ini dan telah memperolehi kemenangan berprestij, antaranya motosikal elektrik Lightning LS-218, Ducati Multistrada, serta KTM 1290 Super Duke R. Ducati juga telah membina sebuah model edisi terhad yang dinamakan Multistrada Pikes Peak.\n\nNamun, perlumbaan ini mengharamkan penyertaan motosikal lumba atas sebab keselamatan setelah kematian beberapa orang penunggang. Jadi, perlumbaan PPIHC ini hanya dibuka untuk motosikal sport tourer dan juga motosikal lumba naked (streetfighter).\n\nDan oleh kerana itu, Zero Engineering merasakan yang perlumbaan ini adalah pentas terbaik untuk memperagakan kebolehan model SR/F. Penunggang Amerika Syarikat, Cory West akan mengemudi motosikal ini.\n\nMotosikal Zero SR/F ini telah dilancarkan pada awal tahun ini di Amsterdam. Walaupun ia tampak seperti kacukan antara sebuah Ducati dan Benelli, ianya lebih daripada itu, menurut syarikat tersebut.\n\nSpesifikasinya termasuklah sebuah motor elektrik yang menghasilkan 110hp dan 189.8Nm. Tork adalah aspek paling utama dalam menangani litar Pikes Peak ini kerana laluannya yang bersimpang-siur, selekoh yang tajam, dan juga selekoh hairpin.\nSelain itu, pemilik boleh mengecas bateri sehingga 95% dalam masa satu jam dan seberat 226kg.\n\nAdvertisements",
        "BERITA TEMPATAN\nMoto\nMoto Malaya \n\nPolisi Hapuskan Kenderaan Lama Laporan Palsu  Anthony Loke \n\n\nPosted on April 15, 2019April 15, 2019 by Amirul Azreen \n\n\n\nTiada perancangan untuk memperkenalkan polisi bagi menghapuskan kereta lama di Malaysia jelas Menteri Pengangkutan, Anthony Loke.\nMemetik akhbar The Star, baru-baru ini telah timbul laporan di akhbar tempatan  Nanyang Siang Pau  yang mengatakan kerajaan bakal melaksanakan polisi End of Life Vehicle (ELV) memasuki suku kedua 2019.\nBagaimanapun, Anthony Loke berkata laporan tersebut adalah palsu dan meskipun terdapat kajian dibuat mengenai perkara ini namun kerajaan telah menolak cadangan tersebut di peringkat awal.\nLaporan terbabit memetik kenyataan Ketua Pegawai Eksekutif Institut Automotif Robotik dan IoT Malaysia (MARii), Datuk Madani Sahari yang berkata kenderaan lama perlu menjalani pemeriksaan terlebih dahulu sebelum dibenarkan untuk memperbaharui insurans dan cukai jalan.\nLoke bagaimanapun menegaskan perkara berkaitan polisi ELV hanya boleh diumumkan pihak Kementerian Pengangkutan kerana polisi terbabit berada di bawah kuasa Jabatan Pengangkutan Jalan (JPJ).\nLoke menjelaskan bahawa pemilik kenderaan lama tidak perlu berasa bimbang kerana polisi ELV tiada dalam perancangan kerajaan sebaliknya hanya perlu menjalani pemeriksaan di PUSPAKOM jika cukai jalan dan insurans tidak diperbaharui lebih daripada 12 bulan.\n(SUMBER: The Star)\nAdvertisements",
        "BERITA ANTARABANGSA\nDainese \n\nDainese Bakal Dijual? \n\n\nPosted on April 9, 2019 by Zarul Faiz \n\n\n\n\nKhabar angin yang mengatakan Dainese bakal dijual telah bertiup kembali.\nPakar kelengkapan penunggangan premier dari Itali itu kini adalah milik Investcorp.\nSyarikat pelaburan itu dikatakan mahu wang tunai bagi 80% saham mereka dalam jenama berkenaan.\n\n\nKhabar angin yang mengatakan Dainese bakal dijual telah mula tersebar semula.\nJenama premier dari Itali itu kini merupakan milik Investcorp, sebuah syarikat pelaburan dari Bahrain. Mereka memegang saham majoriti dalam Dainese S.p.A. dan menurut khabar angin, sedang mencari pembeli untuk saham mereka.\nInvestcorp juga dikatakan telah mendapatkan khidmat syarikat pengurusan aset, Lazard. Dan dengan itu, Lazard akan memulakan pencarian pembeli untuk 80% saham Investcorp dalam Dainese.\nSama ada benar atau pun tidak, ianya masa yang tepat bagi Investcorp untuk mendapatkan pulangan saham mereka. Syarikat berkenaan telah mengangkat jenama berkenaan ke satu aras yang baharu, meraih keuntungan yang lebih tinggi sejak mereka mengambil alih jenama berkenaan pada tahun 2014.\nSebelum penglibatan Investcorp, kadar keuntungan Dainese pada tahun 2013 adalah pada  117 juta. Ia meningkat kepada  187.4 juta pada tahun 2017, menghapuskan kebimbangan awal yang jenama berkenaan telah menjadi mangsa pengejar keuntungan. Jumlah pekerja juga telah meningkat dari 609 ke 757 pada bulan Mac 2018. Syarikat berjaya memperoleh  30 juta (pendapatan sebelum faedah, cukai, depresiasi dan pembayaran hutang) bagi tahun 2018 dan dijangka akan bertambah menjadi  35 juta menjelang hujung tahun ini.\nDan dengan itu, syarikat ini boleh dinilaikan pada setengah billion Euro.\nPengasasnya, Lino Dainese, memegang baki saham dan kekal sebagai Presiden, manakala Cristiano Silei mengambil alih sebagai Ketua Pegawai Eksekutif dari tahun 2015.\nSemenjak itu, Lino Dainese telah menubuhkan D Airlab, khusus bagi mengkaji aplikasi teknologi D-Air, bukan sahaja, bagi penunggang motosikal, tetapi untuk aplikasi yang lain juga seperti aeroangkasa, keselamatan pekerja, pelayaran, dan warga emas.\nESA adalah singkatan bagi European Space Agency\nDainese juga telah meneruskan usahasama mereka bersama Pasukan Trauma di Hospital Niguarda CaGranda di Milan sebagai sebahagian daripada Program Kajian Lanjutan Dainese (Dainese Advanced Research Program). Program ini menganalisis kesan kemalangan motosikal bagi memperbaiki reka bentuk kelengkapan perlindungan.\nSut angkasa Dainese untuk misi Marikh\nAdvertisements",
        "BERITA ANTARABANGSA\nBERITA TEMPATAN\nFIA\nFIM\nFIM EWC\nSIC\nWTCR \n\nSIC Akan Menganjurkan Perlumbaan FIM World Endurance Championship Dan FIA World Touring Car Pada Bulan Disember \n\n\nPosted on February 14, 2019 by Zarul Faiz \n\n\n\n\nLitar Antarabangsa Sepang akan menganjurkan dua pusingan perlumbaan FIM World Endurance Championship dan FIA World Touring Car.\nAcara ini akan berlangsung dari 13 hingga 15 Disember 2019.\nPara penunggang dan pemandu negara akan mengambil bahagian dalam kedua-dua perlumbaan motosikal dan kereta ini.\n\nLitar Antarabangsa Sepang (SIC) akan menjadi tuan rumah bagi dua buah acara perlumbaan antarabangsa pada bulan Disember 2019. Acara berganda FIM World Endurance Championship dan juga FIA World Touring Car akan dilangsungkan di bawah lampu limpah litar berkenaan.\nSeperti yang telah diumumkan pada suatu ketika dahulu, acara FIM Endurance World Championship (EWC) yang berprestij akan membuat kemunculan sulungnya di tanah air kita. Ini merupakan peluang terbaik anda untuk menyaksikan motosikal superbike kegemaran anda diuji sehingga had kebolehannya selama berjam lamanya.\nAcara ini telah diberi nama 8 Hours of Sepang, di mana ianya akan menampilkan pasukan perlumbaan ketahanan motosikal terbaik Asia yang akan bertanding bagi merebut kelayakan untuk menyertai acara terkemuka Suzuka 8 Hours Grand Finale seiringan dengan pasukan dan penunggang EWC tetap.\nRoda Ferris di Litar Suzuka  Sumber imej: fimwec.com\nAcara di Sepang akan menjadi pusingan yang kedua dalam kalendar FIM EWC 2019-2020; yang mana ia akan disusuli oleh perlumbaan Bol dOr dan diadakan selepas perlumbaan 24 Heures Motos. Jadual ini adalah sebahagian daripada kalendar musim sejuk Eurosports Events yang dirombak semula.\nUntuk makluman anda, terdapat penunggang Malaysia yang menyertai perlumbaan 8 Hours Suzuka tahun lalu. Zaqhwan Zaidi bersama dengan penunggang dari Indonesia, Andi Farid Izdihar dan penunggang dari Australia, Troy Herfoss telah berlumba bagi pasukan Honda Asia-Dream Racing Team dan mendapat tempat ke-tujuh. Pasukan ini akan bersaing sekali lagi dalam perlumbaan ini pada tahun ini.\nAkan ada lebih banyak penunggang Malaysia yang akan menyertai pusingan di Sepang pada bulan Disember ini. Ketua Pegawai Eksekutif SIC, Dato Razlan Razali telah mengatakan bahawa mereka akan menyertakan para penunggang dari pasukan PETRONAS Yamaha Sepang Racing Team yang baru dilancarkan, bersama dengan Khairul Idham Pawi dari pasukan PETRONAS Sprinta Racing Team.\nPerlumbaan ketahanan ini berbeza daripada perlumbaan sprint yang biasa dari segi faktor yang tidak boleh dijangkakan, yang mana dari sinilah akan munculnya drama. Contohnya, motosikal pendahulu mungkin secara tiba-tiba mendapati radiatornya bocor dan krunya akan bergegas bagi membaiki kerosakan ini. Pada waktu inilah para peminat boleh menyaksikan penunggangnya menunggang dengan penuh semangat bagi mengejar semula masa.\nDan bukan itu sahaja. Pada keesokan harinya, perlumbaan finale FIA World Touring Car/OSCARO akan berlangsung di bawah lampu limpah buat kali pertama.\n\nDato Razlan Razali, Ketua Pegawai Eksekutif SIC, berkata: Dengan ketiadaan perlumbaan F1 di Malaysia, kami telah ditugaskan untuk menggantikannya dengan acara bertaraf dunia yang lain yang akan dimasukkan dalam kalendar tahunan kami. Melalui undian peminat dan kajian kebolehlaksaan lanjutan, FIM EWC dan FIA WTCR merupakan dua buah acara pilihan pilihan teratas, kedua-duanya dikendalikan oleh Eurosports Events.\nKerjasama istimewa bersama Euroports Events akan menjadikan perlumbaan ini eksklusif dan tersendiri, yang mana akan menempa sejarah buat Malaysiadalam penganjuran dua kejohanan dunia secara bersama dalam satu hujung minggu.\nKedua-dua perlumbaan ini akan berlangsung sehingga terbenam matahari dan bendera penamatnya akan dikibarkan di bawah Lampu Litar SIC baharu. Tiket sudah boleh didapati melalui laman sesawang SIC dan kami galakkan semua peminat untuk datang dan saksikan kejohanan bertaraf dunia yang mengujakan ini ketika mereka menuju ke #RoadToMalaysia.\n\nDato Razlan telah membuat kenyataan tersebut sewaktu majlis anugerah Petronas SIC Motorsports Association of Malaysia Award 2018.\nTiket ke acara perlumban berganda FIM EWC dan FIA WTCR kini sudah mula dijual. Harganya bermula dari RM275 untuk grandstand utama dan maklumat lanjut boleh didapati dari laman sesawang SIC di pautan di bawah ini: https://www.sepangcircuit.com/ticketing/wtrc-ewc.\nAdvertisements",
        "BERITA TEMPATAN\nMoto Malaya\nVolkswagen Passenger Cars Malaysia \n\nAnugerah Pengedar Volkswagen 2018, Penghargaan Bagi Setiap Pengedar \n\n\nPosted on April 18, 2019 by Amirul Azreen \n\n\n\n\nSebagai tanda penghargaan terhadap setiap pengedar, Volkswagen Passenger Cars Malaysia (VPCM) telah mengadakan Anugerah Pengedar Volkswagen 2018 di Hotel Hilton, Kuala Lumpur.\nAnugerah tersebut bertujuan meraikan pencapaian setiap 25 pengedar daripada rangkaian pengedaran Volkswagen di seluruh negara dalam mendukung jenama Volkswagen sepanjang tahun 2018.\nSementara itu, Pengarah Urusan VPCM, Erik Winter menyifatkan anugerah ini bukan sahaja diadakan untuk mengiktiraf kerja keras semua pengedar Volkswagen malah turut bertujuan untuk meningkatkan mutu pengedar seluruh negara.\nTahun demi tahun, kami terus memberi galakan dan dorongan kepada rakan-rakan pengedar agar terus melakukan penambahbaikan. Kami membina kepercayaan dan keyakinan dalam kalangan para pemilik kenderaan Volkswagen menerusi para pengedar ini dengan cara meningkatkan pengalaman pemilikan mereka secara keseluruhannya. Justeru, kami rasa bangga kerana dapat mengiktiraf usaha dan kerja keras yang telah mereka sumbangkan untuk perniagaan serta jenama Volkswagen, katanya.\nSebanyak empat anugerah telah disampaikan bagi kategori pengedaran yang melibatkan pengedar pusat 3S dan 4S dengan skor dinilai dengan mengambil kira aspek jualan dan pemasaran, kepuasan pelanggan, pematuhan standard serta kelayakan tenaga pekerja dari Januari hingga Disember 2018.\nMHV Autohaus (Volkswagen Gombak) dinobat sebagai Pengedar Terbaik Keseluruhan 2018 sekaligus mengekalkan anugerah yang dimenangi pada tahun sebelumnya.\nBerikut penerima lain untuk Anugerah Pengedar Terbaik bagi kategori lain:\nKategori A  pusat 4S : Wearness Automotive\nKategori B  pengedar di Lembah Klang : MHV Autohaus\nKategori C  pengedar di luar Lembah Klang : Lee Motors Autohaus\nSelain daripada pengedar, Volkswagen turut mengiktiraf pencapaian individu dalam menjalankan kewajipan mereka selaku Pengurus Jualan, Penasihat Jualan, Pengurusan Selepas Jualan, Pengurus Alat Ganti, Perunding Servis dan Mekanik.\n\nEnam individu yang menerima anugerah Pencapaian Keseluruhan Terbaik adalah:\nPengurus Jualan Terbaik : James Leong (MHV Autohaus)\nPerunding Jualan Terbaik : Yan Mun Ee (Goh Brothers, Ipoh)\nPengurus Selepas Jualan Terbaik: William Loh (MHV Autohaus)\nPengurus Alat Ganti Terbaik: John Leow (MHV Autohaus)\nPenasihat Servis Terbaik: Azrul Muzakhir (Wearnes Sg Besi)\nJuruteknik Terbaik: Husni Thamrin (Lee Motors)\nVolkswagen turut mengiktiraf para pemenang Kejohanan Dunia Kelayakan Jualan Runcit Volkswagen (RQWC) 2018/2019 iaitu:\nPenasihat Servis : Lu Weng Jen (MHV Autohaus)\nServis Alat Ganti: John Leow Zhi Kuan (MHV Autohaus)\nKetua Juruteknik: Yeoh Chun Ping (Goh Brother Motors)\nAdvertisements",
        "Moto Malaya \n\nGuna Pakai Boost Di 800 Cawangan Stesen Shell Seluruh Negara! \n\n\nPosted on May 8, 2019 by Amirul Azreen \n\n\n\nAplikasi e-wallet terbesar di Malaysia, Boost bersama Shell Malaysia dengan rasminya mengumumkan kerjasama yang melibatkan 800 cawangan di seluruh negara.\nKerjasama ini dilihat dapat meningkatkan lagi pengalaman pengguna di setiap stesen minyak Shell dengan menyediakan pilihan alternatif dalam membuat pembayaran.\nGandingan ini  yang telah pun bermula awal April 2019  boleh didapati di lebih 80 peratus stesen minyak Shell di seluruh negara.\nMenuju ke hari pelancaran hari ini, Boost dan Shell Malaysia telah mendapat pelbagai maklumbalas positif sekaligus memacu Shell untuk memastikan aplikasi ini boleh diguna pakai diseluruh 915 cawangan seluruh negara, hujung bulan ini.\n\nKetua Pegawai Eksekutif Axiata Digital Services Sdn Bhd, Mohd Khairil Abdullah meluahkan keterujaan dalam kerjasama tersebut.\nBoost dilancarkan pada asalnya sebagai pilihan alternatif untuk memudahkan pengguna telefon mudah alih untuk menambah nilai kredi mereka bagaimanapun sejak kami mendapat lesen e-Money dari Bank Negara Malaysia, konsep e-wallet kami mendapat perhatian orang ramai.\nKami teruja kerana menjadi antara tunggak dalam menuju ke arah masyarakat bebas tunai, selari dengan sasaran kerajaan.\nKami mahu setiap pelanggan mampu membayar segala barangan dan servis dalam keadaan mudah dan selamat. Untuk itu kami melihat kerjasama ini lebih memudahkan pengguna, jelasnya.\n\nSementara itu, Pengarah Urusan Shell Malaysia Trading Sdn Bhd dan Shell Timur Sdn Bhd, Shairan Huzani Husain turut menyambut baik kerjasama ini.\nPelanggan kami adalah celik digital dan teknologi memainkan peranan penting dalam hidup mereka. Sekaligus, jalinan baharu ini bersama Boost dapat memberikan mereka pilihan dalam membuat pembayaran ketika di stesen minyak Shell.\nKami di Shell sentiasa mencari jalan terbaik dalam memudahkan urusan peruncitan pelanggan,ujarnya.\n\nBagi meraikan jalinan baharu ini, Boost dan Shell menawarkan promosi ekslusif dari 14 Mei hingga 14 Jun 2019 di mana pelanggan boleh menikmati dua kali cashback RM5 jika mereka membelanjakan lebih RM40 menerusi Boost e-wallet di stesen Shell terpilih.\nAplikasi Boost boleh dimuat turun di Google Play Store (peranti Android) dan Apps Store (peranti Apple) untuk menikmati kemudahan ini.\nAdvertisements",
        "BERITA TEMPATAN\nshell\nShell Malaysia \n\nShell Malaysia Bina Fasiliti Penyimpanan Tercanggih \n\n\nPosted on April 15, 2019 by Zarul Faiz \n\n\n(Dari kiri ke kanan) Suresh Nair, Eddie Lee, Shairan Huzaini Husain, Datuk Iain Lo, Datuk Ruben Gnanalingam, Kevin Ranatunga melancarkan tangki simpanan Shell\n\nShell Malaysia telah melancarkan sebuah tangki penyimpanan bahanapi minyak petrol baharu dan kawasan pemunggahan tambahan.\nLangkah ini membolehkan Shell Malaysia memenuhi permintaan yang semakin meningkat bagi minyak petrol Shell di Zon Tengah.\nTangki ini mempunyai kapasiti sehingga 10 juta liter dan mampu mengagihkan 1,800 liter minyak petrol dalam satu minit.\n\n\nShell Malaysia Trading Sdn. Bhd. dengan secara rasminya telah melancarkan sebuah tangki penyimpanan minyak petrol yang paling canggih dan baharu beserta dengan sebuah kawasan pemunggahan baharu di Westport, Pelabuhan Klang. Peluasan ini meningkatkan lagi kebolehan Shell Malaysia dalam memenuhi permintaan yang semakin meningkat untuk minyak petrol Shell di Zon Tengah Semenanjung Malaysia.\nTangki baharu ini, fasiliti ke-sepuluh yang dimiliki oleh Shell di terminal berkenaan, telah dibina di bawah Fasa 4 dalam Pelan Peluasan Terminal Westport Shell. Ianya telah dilancarkan secara rasmi oleh Datuk Iain Lo, Pengerusi Shell Malaysia, dan Datuk Ruben Emir Gnanalingam, Pengarah Urusan Kumpulan Westports Malaysia Sdn. Bhd.\nDi samping tangki penyimpanan 10 juta liter baharu tersebut, pelan peluasan itu turut meliputi sebuah kawasan pemunggahan baharu dengan enam buah lengan pengagihan yang ditatarajah untuk mengagihkan tiga produk bahanapi Shell yang utama  Fuelsave 95, V-Power 97, dan Fuelsave Euro 5 Diesel  pada kadar 1,800 liter seminit. Ini meningkatkan keberkesanan proses pengisian untuk lori tangki minyak. Lori-lori tangki minyak kini boleh diisi penuh dalam masa 25 minit, yang mana dengan ketaranya akan mengurangkan kesesakan di Klang Valley Distribution Terminal (KVDT).\n(Dari kiri ke kanan) Suresh Nair, Eddie Lee, Shairan Huzaini Husain, Datuk Iain Lo, Datuk Ruben Gnanalingam, Kevin Ranatunga melancarkan tangki simpanan Shell\nSaya berbesar hati ingin mengumumkan yang fasiliti penyimpanan baharu yang berada di Westport ini akan membolehkan Shell untuk memenuhi permintaan yang semakin meningkat untuk produknya di Lembah Klang. Fasiliti baharu yang efisien ini akan meningkatkan lagi sifat berdaya saing Shell dan menjamin kemampuan Shell bagi memenuhi keperluan para pelanggan, ujar Datuk Iain Lo.\nBeliau juga menambah bahawa Shell telah memacu pembangunan Malaysia sejak 128 tahun yang lalu dan akan terus melabur dalam memperkukuhkan lagi kehadirannya di dalam negara dengan menawarkan bukan sahaja produk berkualiti tinggi, tetapi juga akan memberikan perkhidmatan yang efisien, yang memenuhi keperluan para pengguna dan perusahaan.\nTangki penyimpanan ini telah dibina menggunakan cara jack-up baharu yang inovatif berbanding dengan proses bottom-up tradisional. Di sini, bahagian atas tangki termasuklah bumbungnya dibina dahulu sebelum ianya diangkat menggunakan hidraulik, yang mana membolehkan bahagian bawahnya pula dipasang. Ini mengurangkan penggunaan bahan perancaan (scaffolding), keperluan pekerja bekerja di tempat tinggi, dan membolehkan pembinaan dijalankan dengan selamat dan disiapkan lebih awal di jadualkan, walaupun dengan kekangan ruang dan aktiviti yang berlaku disekelilingnya.\nKejayaan menyiapkan Fasa 4 bagi Pelan Peluasan Terminal Westport Shell adalah bukti jelas akan kerjasama kukuh dan standard keselamatan yang tinggi yang dipatuhi oleh pasukan-pasukan dari Shell Malaysia, Westports Malaysia Sdn. Bhd., dan para konsultan projek serta para kontraktor.\n\nAdvertisements",
        "BERITA TEMPATAN\nLamborghini\nMoto Malaya \n\nKenali Urus, SUV Terpantas Di Dunia  Harga Dari RM900,000! \n\n\nPosted on April 17, 2019April 17, 2019 by Amirul Azreen \n\n\n\nAutomobili Lamborghini memperkenalkan model Super Sports Utility Vehicle (SSUV)  diberi nama Urus  sekaligus membuka relung baharu dalam segmen kenderaan mewah dalam satu majlis pelancaran yang berlangsung di New Zealand.\nPengurus Automobili Lamborghini Bahagian Oceania, Andrea Ruggiero meluahkan rasa teruja dengan pelancaran di Auckland.\n\nKami gembira kerana dapat menganjurkan Pelancaran Urus Dynamic buat julung kalinya di Auckland dengan klien eksklusif dan petugas media diberi peluang untuk merasai sendiri prestasi dinamik Urus.\nUrus merupakan petanda aras baharu dalam segmen Super SUV yang sebelum ini dianggap sebagai mustahil. Seperti jentera Lamborghini lain, Urus turut tidak terkecuali dalam menampilkan identiti Lamborghingi terutamanya dari aspek rekaan, prestasi, dinamik pemanduan di samping boleh dipandu dalam apa jua keadaan,jelasnya.\n\nPengurus Besar Lamborghini Auckland, Greg Brinck turut berasakan Urus mampu melakar kejayaan di New Zealand.\nKami menjangkakan kejayaan di sini tetapi apa yang lebih mengejutkan, permintaan model ini telah mengatasi jangkaan awal kami!\n\nUrus dilengkapi enjin 4.0 liter V8 dengan turbo berkembar dan mampu menghasilkan 650 hp pada 6,000 rpm dan 850 Nm pada 2,250 rpm.\nMeskipun berstatus Super SUV namun Urus mampu mencapai 0-100 km/j di bawah 3.6 saat!\nDengar saja nama Lamborghini hampir pasti harga yang ditetapkan perlulah setaraf jadi tidak hairanlah Urus ditawarkan dengan harga NZD 323,00 (hampir RM900,000!)\nAdvertisements",
        "aprilia\nBERITA ANTARABANGSA\nMoto\nRS 660 \n\nAprilia RS660 Mungkin Bakal Diperkenalkan Pada 2020 \n\n\nPosted on March 28, 2019 by Zarul Faiz \n\n\n\n\nMotosikal konsep Aprilia RS660 mungkin bakal diperkenalkan sebagai model tahun 2020.\nEnjinnya mungkin akan diambil dari motosikal superbike RSV4, tanpa dua silinder belakangnya.\nDiharapkan yang ia muncul dengan tanda harga yang amat berdaya saing.\n\n\nMasihkah anda ingat akan motosikal konsep 660cc yang amat mengancam, yang telah diperagakan oleh Aprilia sewaktu EICMA tahun lalu? Ada sumber yang telah memberitahu Moto-Station di Perancis bahawa yang ianya bakal muncul sebagai model tahun 2020. Ini bermakna motosikal ini mungkin telah pun bersedia menjelang suku ketiga tahun ini!\n\nDan khabar ini mungkin ada kebenarannya, memandangkan yang motosikal ini telah pun diintip menjalani ujian atas litar, pada hujung tahun lalu. Gambar intipan turut menunjukkan versi sedia perlumbaan dan juga motosikal kegunaan jalan raya.\n\nTiada maklumat mengenai prestasi mekanikal telah didedahkan buat masa ini. Ada spekulasi mengatakan yang enjinnya adalah berdasarkan enjin model RSV4. Bagaimana pun, sekiranya ianya benar, enjin model 660 ini akan hadir tanpa dua silinder belakangnya. Dengan sejarah perlumbaan Aprilia yang gemilang, kita boleh jangkakan yang ianya mungkin hadir dengan kuasa sehingga 100hp. Ia juga akan datang dengan pakej elektronik APRC.\n\nSoalan yang lebih utama bagi para penggemar motosikal di Malaysia adalah harganya. Ini bergantung sama ada Aprilia ingin memasarkan motosikal ini sebagai sebuah motosikal premium mainan jutawan atau sebuah motosikal superbike untuk rakyat jelata.\nHarapannya Aprilia akan memperkenalkan motosikal ini pada harga yang menggiurkan.\n\nAdvertisements",
        "BERITA TEMPATAN\nHonda\nKereta \n\nJimat sehingga RM50,000 dengan Honda Malaysia! \n\n\nPosted on December 7, 2018 by Sep Irran \n\n\n\nKepada semua peminat kereta Honda di dalam negara, ini adalah berita baik untuk anda. Mulai sekarang hingga 31 Disember 2018, Honda Malaysia telah mengumumkan sebuah kempen hujung tahun yang bernama HONDA 3XTRAORDINARY SAVINGS dimana anda boleh menikmati penjimatan sehingga RM50,000!\n\nPelbagai kelebihan yang boleh dinikmati oleh pelanggan pada bulan Disember ini dari kadar faedah rendah, pilihan tunai, bonus akhir tahun, rebat tunai ekstra dan tambahan hadiah eksklusif menanti anda (tertakluk pada terma dan syarat ya, tuan-tuan dan puan-puan).\n\nNilai rebat bermula dari RM2,500 sehingga RM50,000 untuk pelbagai model terkini Honda Malaysia boleh dinikmati dalam kempen menarik ini. Model-model seperti Honda Civic, City, Jazz, BR-V, CR-V, Accord, Odyssey dan juga Civic Type-R boleh didapati di semua pengedar sah Honda Malaysia di seluruh negara.\n\nBerikut adalah jumlah nilai ganjaran bagi model-model berikut:\n\nCivic  RM2,500\nCR-V  RM4,000\nCity, Jazz, BR-V atau Odyssey  RM5,000\nAccord  RM6,000\nCivic Type-R  RM50,000\n\n\nPada masa yang sama, Honda Malaysia juga akan memberi ganjaran kepada pelanggan Honda Insurance Plus (HIP) yang sedia ada dengan hadiah menarik apabila mereka memperbaharui Insurans HIP mereka sewaktu tempoh kempen ini.\n\nUntuk maklumat lanjut mengenai kempen 3XTRAORDINARY SAVINGS ini, anda boleh melawat mana-mana 97 pengedar sah Honda Malaysia di seluruh negara atau hubungi 1-800-88-2020. Secara alternatif, anda juga boleh layari www.honda.com.my.\nHonda HR-V Sport 2019 dilancarkan di Eropah  1.5-liter VTEC TURBO!\n\nAdvertisements",
        "BERITA TEMPATAN\nMoto\nMoto Malaya\nYamaha \n\nPelancaran Y15ZR V2: Peminat YSuku Boleh Serbu Pengedar Rasmi Yamaha! \n\n\nPosted on March 24, 2019March 27, 2019 by Amirul Azreen \n\n\n\nPeminat kapcai di Malaysia seakan mendapat hadiah hari jadi awal apabila Hong Leong Yamaha Motor memperkenalkan Yamah Y15ZR v2 di Kejohanan Cub Prix AAM PETRONAS Malaysia, Pusingan 1 di Jasin, Melaka, hari ini.\nModel facelift tersebut dipertontonkan sambil ditemani pelumba Yamaha Cub Prix, Ahmad Afif Amran, Kasma Daniel Kasmayudin, Md Akid Aziz dan Tengku Amirul Haffirudin.\nAntara ciri terbaru Y15ZR V2 termasuk:\n1) Lampu LED High Low Beam baharu.\n2) Panel meter LCD baharu.\n3) Rekaan grafik dan bentuk baharu.\n4) Tayar depan 90/80 yang lebih lebar menjanjikan perjalanan lebih selesa.\nModel baharu ini turut didatangkan dalam empat warna baharu  Striking Cyan, Blazing Red, Storm Blue dan Dynamic Grey. Orang ramai boleh mendapatkan unit baharu ini di semua pengedar rasmi bermula pertengahan April 2019.\nBukan itu sahaja, pemilik baharu akan menerima brake disc lockbernilai RM100 secara percuma!\nJentera Y15ZR telah dinobat juara bagi kategori CP150 buat dua tahun berturut-turut  2017 dan 2018  di Kejohanan Cub Prix AAM PETRONAS Malaysia.\nAdvertisements",
        "BERITA TEMPATAN\nTOC \n\nMerintis Haluan: Pelajar Automotif Wanita di TOC \n\n\nPosted on December 18, 2018 by Zarul Faiz \n\n\n\n\nIndustri automotif telah didominasi oleh lelaki buat sekian lama tetapi semakin banyak wanita yang turut terlibat.\nKami telah berpeluang mengenali beberapa orang pelajar wanita di Kolej Automotif TOC.\nMereka merintis jalan bagi menghancurkan stereotaip.\n\n\nKami telah terjumpa dengan beberapa orang pelajar wanita dalam bidang automotif yang sedang menuntut di Kolej Automotif TOC (TOC). Kami memutuskan ingin menemubual mereka mengenai keinginan, inspirasi, cabaran, dan harapan mereka menuntut dalam bidang ini.\nTidak dapat dinafikan yang industri automotif dikuasai oleh kaum lelaki. Sering kali, wanita akan diberikan tanggungjawab yang tidak berkaitan teknikal. Namun begitu, ada para wanita yang menggemari motosikal dan kereta sedalam kaum lelaki, malah, ada yang jauh lebih mendalam lagi.\n\nSiti Kamilia Alisa Binti Kamarudzaman, Diploma Teknologi Automotif\nMotoMalaya(MM): Apakah yang mendorong saudari untuk menuntut dalam bidang automotif?\nSiti Kamilia Alisa (SKA): Sewaktu kecil, saya sering menolong ayah membaiki kereta. Ianya hobi ayah. Kami tidak memiliki bengkel, jadi kami hanya buat kerja yang asas dan mudah seperti menggantikan tali sawat dan sebagainya.\nAdik beradik ke semuanya perempuan tetapi saya yang paling rapat dengan ayah dan dia sering minta saya menolongnya. Minat saya pada kereta timbul dari situ.\nMM: Apakah yang mendorong anda untuk memilih TOC?\nSKA: Kawan saya ada belajar di sini dan memperkenalkan kolej ini. Katanya sistem di sini jauh berbeza daripada universiti yang lain.\nMM: Apakah pandangan anda mengenai TOC setakat ini?\nSKA: Segalanya bagus-bagus, baik-baik belaka. Kuliahnya bagus, (sesi) praktikalnya juga bagus; ianya cukup menyeronokkan.\nMM: Kancah automotif di Malaysia ini dimonopoli ole kaum lelaki, jadi, bolehkah anda bercerita tentang pengalaman anda dikelilingi oleh majoriti pelajar lelaki?\nSKA: Pelajar di sini okay-okay sahaja, dalam sesetengah kes, kagum pun ada dengan hakikat saya meminati bidang ini. Tiada lagi sebarang kecaman mahu pun cemuhan setakat ini.\nMM: Apakah harapan saudari apabila tamat pengajian?\nSKA: Harapan saya adalah saya dapat pengetahuan yang baharu. Ianya sebuah pengalaman sekali seumur hidup. Saya hanya menikmati masa sekarang dan tunggu dan lihat apa yang akan datang di masa hadapan.\n\nNurul Hazirah Binti Musa, Kursus Master Technician\nMM: Apakah yang telah memupuk minat anda terhadap automotif?\nNurul Hazirah (NH): Ayah dan abang saya gemar akan perkara teknikal, jadi, saya terpengaruh dengan mereka. Mereka sering membaiki kereta, motosikal, atau rumah.\nMM: Mengapa pilih TOC berbanding kolej teknikal yang lain?\nNH: Kerana terdapat banyaknya latihan praktikal berbanding hanya mempelajari teori sahaja. Ini juga bermakna yang tugasannya juga kurang. Selain itu, fasiliti di sini lebih komprehensif berbanding tempat-tempat yang lain. Kualiti para pensyarah juga lebih baik kerana mereka berpengalaman.\nMM: Apakah pendapat anda mengenai kaum wanita mempelajari subjek teknikal, memandangkan ianya industri yang dikawal kaum lelaki?\nNH: Secara peribadinya, saya tidak rasa perbezaannya kerana saya dah biasa. Ya, ada yang mempersoalkan mengapa saya belajar untuk menjadi juruteknik (bertauliah). Tetapi, pada zaman ini, tiada bezanya industri yang dikuasai lelaki atau pun perempuan.\nMM: Anda telah jalani latihan industri. Boleh ceritakan sedikit pengalaman anda?\nNH: Satu-satunya masalah yang telah saya tempuhi adalah dari segi kekuatan. Kami boleh melakukannya tetapi ada kalanya kami memerlukan bantuan.\nMM: Apa yang ingin anda lakukan pada masa yang akan datang?\nNH: Saya ingin buka bengkel saya sendiri.\nMM: Adakah anda rasa ada kelebihannya memandangkan anda mempelajari tentang automotif sebelum anda memulakan perniagaan?\nNH: Ada kelebihannya. Sebagai contoh, saya boleh kesan kesilapan yang dilakukan juruteknik dengan lebih mudah. Melatih dan memperbetulkan kesilapannya akan memanfaatkan ke semua pihak. Selain itu, sekurang-kurangnya saya tidak akan mudah ditipu apabila saya hantar kereta ke bengkel!\nKESIMPULAN\nBegitulah tuan-tuan dan puan-puan. Jika diberikan dorongan yang betul, wanita juga boleh memupuk rasa sayang pada motosikal dan kereta, dan tidak terikat pada minat yang stereotipikal. Namun begitu, minat perlulah diiringi dengan latihan formal yang sesuai.\nSekiranya anda seorang ibu bapa, tiada salah sekiranya anak perempuan anda meminati motosikal atau kereta. Akan senantiasa ada permintaan untuk juruteknik bertauliah dan gajinya agak lumayan sekali. Para pelajar ini sudah pasti mudah dapat menaiki tangga korporat, atau seperti Nurul Hazirah, menjadi pemilik perniagaan sendiri.\nJadi daftarkan anak perempuan anda, TOC akan menjaga mereka.\nSila tekanSINIuntuk mengetahui dengan lebih lanjut mengenai Kolej Automotif TOC.TEKAN SINIjika anda berminat dengan Kursus Juruteknik Superbike. TOC mempunyai program bergelar Bina Bakat bagi membantu bakal pelajar yang memerlukan pinjaman pendidikan.\nKolej Automotif TOC boleh dihubungi di talian (+603) 7960 8833.-\n\nAdvertisements",
        "Hafizh Syahrin\nmotogp\nMotoGP 2018 \n\nMotoGP 2018: Bagaimanakah Prestasi Hafizh Syahrin Setakat Ini? \n\n\nPosted on October 23, 2018 by Zarul Faiz \n\n\n\n\nDengan berbakikan tiga lagi pusingan MotoGP dalam musim 2018 ini, kita menyingkap kembali prestasi penunggang kebanggaan negara, Hafizh Syahrin.\nHafizh menamatkan perlumbaan di Motegi, Jepun, dalam kedudukan 10 teratas dan kini sedang sengit dalam pertarungan untuk memenangi takhta Rookie of the Year.\nDia hanya ketinggalan sebanyak 4 mata di belakang penunggang rookie Itali dan juga bekas penunggang bagi VR46 Academy, Franco Morbidelli.\n\n\n\nPara peminat MotoGP pastinya sudah sedia maklum yang penunggang bagi pasukan pengilang Repsol Honda, Marc Marquez telah berjaya merangkul kejohanan dunianya yang kelima dalam kelas premier setelah memenangi perlumbaan di halaman Honda. Kami telah pun meliputinya sebelum ini dan pada masa ini, kami lebih tertarik akan prestasi penunggang kebanggaan negara kita, Hafizh Syahrin, dalam kelas premier ini setakat ini.\n\nBagi meringkaskan musim rookie Hafizh Syahrin dalam kelas premier MotoGP setakat ini, dia kini sedang menduduki tangga ke-17 dengan 34 mata. Daripada 24 orang penunggang tetap di dalam kelas ini, penunggang bagi pasukan Monster Yamaha Tech 3 ini, buat masa ini, menduduki tempat yang lebih tinggi berbanding penunggang berprofil lebih tinggi seperti Aleix Espargaro, Scott Redding, dan lain-lain. Diingatkan bahawa para penunggang berkenaan semuanya mengemudi jentera pengilang penuh berbanding dengan jentera Yamaha YZR-M1 yang agak tua dalam pasukan satelit.\n\nDalam musim 2018, ada lima orang penunggang rookie dalam kelas premier ini, dan penunggang kebanggaan kita ini sedang dalam persaingan untuk memperolehi takhta Rookie of the Year. Satu-satunya penunggang yang menjadi penghalangnya adalah penunggang berusia 23 tahun dari Itali dan juga protg VR46 Academy (yang ditubuhkan oleh Valentino Rossi), Franco Morbidelli.\n\nMorbidelli yang menunggang bagi pasukan Marc VDS kini dalam pertarungan yang sengit dengan Hafizh Syahrin, Selepas hujung minggu ini di mana Hafizh berjaya mencapai kedudukan terbaik dalam kejohanan musim ini dengan P10, dia kini hanya 4 mata di belakang penunggang Itali muda yang amat berbakat tersebut. Ianya satu jurang amat kecil memandangkan masih ada tiga lagi pusingan dan 75 mata maksimum yang boleh diperolehi.\n\nKita dapat lihat yang prestasi Hafizh yang agak baik di atas jentera Yamaha YZF-M1 dan menentang Honda RC213V yang ditunggang oleh Franco Morbidelli, ianya sudah pasti satu pertarungan yang sengit bagi menggondoli takhta penunggang rookie terbaik pada musim 2018 ini. Berita baiknya adalah pusingan MotoGP Malaysia bakal menjelma dalam masa dua minggu dan di sinilah kelebihan tuan rumah akan memberi manfaat dalam usaha Hafizh untuk mengatasi Morbidelli dalam tangga kejohanan.\n\nSudah pasti ke semua peminat negara akan menyokong Hafizh Syahrin sepanjang perjalanannya, di mana ianya sudah pasti akan bertambah cerah kerana dia telah pun melanjutkan lagi masanya dalam MotoGP selepas menandatangani perjanjian baharu dengan pasukan Tech 3. Bukan setakat itu sahaja, dia juga bakal mengemudi jentera spesifikasi pengilang, KTM RC16 (yang kami harap bertambah baik pada musim 2019).\n\nBersiap sedialah, tuan-tuan dan puan-puan. Musim MotoGP 2018 masih lagi belum berakhir dan nampak gayanya, peluang Hafizh Syahrin mendapat takhta Rookie of the Year 2018 tampak amat cerah sekali. Walaupun sekiranya dia tidak berjaya merangkul takhta ini, kita semua sedia maklum bahawa dia adalah seorang penunggang yang hebat, yang telah mengharumkan nama negara. Semoga berjaya Hafizh!\n\nSumber imej: MotoGP\nMenangi Tiket MotoGP Sepang 2018 Dari Ducati Malaysia!\n\nAdvertisements",
        "BERITA ANTARABANGSA\nMoto Malaya \n\nGoodyear Hasilkan Tayar Khas Untuk Kereta Terbang \n\n\nPosted on March 14, 2019 by Amirul Azreen \n\n\n\nMenyambut baik rekaan kereta terbang yang disebut bakal tiba dalam masa akan datang, Goodyear memperkenalkan tayar konsep AERO  tayar dua dalam satu  yang direka khas untuk kereta terbang. Konsep terbaru ini dilaporkan akan bertindak sebagai tayar konvensional (di atas jalan raya) dan kipas (untuk penerbangan).\nKetua Pegawai Teknologi Goodyear, Chris Helsel berkata syarikat itu sememangnya obses dalam mengejar inovasi terbaru dalam bidang pengangkutan.\nDengan pelbagai syarikat mobiliti melihat kereta terbang sebagai penyelesaian terhadap masalah kesesakkan jalan raya, kami bergerak ke arah itu dalam menghasilkan tayar yang mampu bertindak sebagai tayar konvensional dan sistem kipas untuk penerbangan,katanya.\nTayar AERO memiliki beberapa ciri inovasi terbaru antaranya, reka bentuk Mutimodal; bertindak sebagai tayar apabila berada di atas jalan raya dan bertukar kepada sistem kipas untuk membantu dalam penerbangan. Dengan kenderaan yang sesuai AERO akan memastikan pertukaran daripada kereta biasa ke kereta terbang berjalan dengan lancar.\nLebih menarik, rim tayar AERO akan bertindak sebagai bilah kipas yang akan membantu dalam mengangkat kereta sebaik tayar dicondongkan. Tayar tanpa angin ini cukup fleksibel sehingga mampu menahan hentakan ketika di atas jalan raya sementara bertindak sebagai rotor untuk membantu dalam penerbangan.\nSelain itu, AERO turut menggunakan daya magnetik untuk menghasilkan sistem penggerak tanpa geseran dan deria optik yang akan mengawasi keadaan keseluruhan tayar.\nBukan itu sahaja, AERO turut didatangkan dengan Artificial Intelligence (AI) yang akan menyalurkan maklumat semasa pemanduan dan penerbangan.\nDalam perkembangan lain, Goodyear turut memperkenalkan tiga model tayar baharu, Goodyear Eagle F1 SuperSport, Eagle F1 SuperSport R dan Eagle F1 SuperSport RS.\n\nKetiga-tiga tayar terbabit memiliki ciri-ciri inovatif yang membantu dalam memperbaiki jarak membrek dan masa memandu tanpa mengetepikan pengalaman pemanduan.\nModel Eagle F1 SuperSport menampilkan cengkaman mantap dan membantu dalam pengendalian. Tayar tersebut turut memastikan pertukaran arah perjalanan berlaku dalam keadaan terkawal sementara reka bentuk dibahagian bahu tayar membantu ketika memasuki selekoh. Meskipun direka untuk keadaan tayar yang kering namun kombinasi pelbagai kompaun memastikan tayar dapati menangani keadaan jalan yang basah.\nSementara itu, model Eagle F1 SuperSport R meningkatkan lagi daya cengkaman dan ketepatan pemanduan di atas dan di luar trek. Tahap cengkaman dipertingkatkan menerusi peggunaan kompaun tahan geseran yang akan membantu pemanduan terutamanya ketika melalui selekoh.\nModel Eagle F1 SuperSport RS merupakan tayar yang dihasilkan istimewa untuk trek perlumbaan meskipun masih boleh digunakan di luar trek. Penggunaan kompaun khusus untuk perlumbaan memastikan cengkaman yang lebih hebat dan mengekalkan prestasi kekal tinggi dalam keadaan kering.\nAdvertisements",
        "agv\nAGV Pista GP R Valentino Rossi 2018\nHelmet\nValentino Rossi \n\nHelmet Replika AGV Pista GP R Valentino Rossi 2018 Diperkenalkan \n\n\nPosted on October 22, 2018 by Zarul Faiz \n\n\n\n\nHelmet replika AGV Pista GP R Valentino Rossi 2018 telah pun dilancarkan secara rasmi oleh AGV Helmets.\nHelmet replika ini menggunakan rekaan yang sama sedang digunakan oleh Rossi dalam MotoGP musim 2018.\nPra-tempahan kini dibuka untuk pasaran UK bermula dari 999.99 (RM5,441).\n\n\n\nAGV Helmets akhirnya telah memperkenalkan helmet replika AGV Pista GP R Valentino Rossi 2018 untuk jualan. Rekaan ini sedang digunakan oleh juara dunia Grand Prix sembilan kali tersebut di MotoGP musim 2018, di mana penunggang berusia 39 tahun tersebut tampil dengan gaya old school dengan harapan ianya akan mencetuskan sesuatu yang luar biasa pada tahun ini.\n\nHelmet replika ini boleh didapati bagi rangkaian helmet perlumbaan terbaik AGV, model Pista GP R (yang mana merupakan model yang sedang digunakan oleh Rossi sendiri sewaktu perlumbaan). Diilhamkan daripada zaman kegemilangan Formula 1 pada tahun 1970-an dan 1980-an, kemasan grafiknya adalah hasil ciptaan sahabat lama Rossi di Drudi Performance.\nSumber imej: MotoGP\nTidak sarat dengan pelbagai warna seperti helmet yang sebelum ini, logo ikonik Sun and Moon (Soleluna) milik Rossi itu telah menjadi tumpuan utama rekaan helmet ini, ditonjolkan dalam kombinasi warna kuning matte dan hitam. Sebagai tanda penghormatan buat saudara perlumbaan yang telah pergi meninggalkan kita, Marco Simoncelli, nombor 58 yang kecil dapat dilihat pada bahagian kiri belakang helmet berkenaan.\nSumber imej: MotoGP\nHelmet Pista GP R ini dilengkapi dengan sebuah tiub yang disambung kepada sistem penghidratan yang berfungsi dan spoiler aerodinamik yang dipertingkatkan yang telah disediakan khusus untuk perlumbaan. Satu tindakan yang bijak bagi mempertingkatkan lagi sebuah helmet perlumbaan karbon fiber yang sudah cukup mengagumkan.\nSumber imej: MotoGP\nHelmet replika AGV Pista GP R Valentino Rossi 2018 ini belum boleh didapati di tanah air kita buat masa ini, namun, pra-tempahannya untuk pasaran UK telah pun dibuka dengan tanda harganya pada 999.99 (RM5,441). Kami berandaian yang helmet ini mungkin akan lebih murah sedikit sewaktu ia tiba di Malaysia nanti.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMarc Marquez Juara Dunia MotoGP 2018!\n\nAdvertisements",
        "BERITA ANTARABANGSA\nHonda\nMoto Malaya \n\nHonda CB125X Dan CB125M Hampiri Proses Pembuatan \n\n\nPosted on June 9, 2019 by Amirul Azreen \n\n\n\nApabila bercakap tentang motosikal 125cc, penekanan harus diberikan kepada reka bentuk jentera ekoran segmen tersebut lebih menarik perhatian golongan muda.\nPada masa sama, kepelbagaian alat ganti aftermarket di pasaran antara faktor utama jentera 125cc digemari pembeli muda.\nSementara itu, jentera 125cc merupakan motosikal permulaan yang sesuai sebelum beralih ke jentera dengan enjin yang lebih besar. Meskipun enjin menjana kuasa yang agak rendah tetapi motosikal 125cc adalah jauh lebih praktikal sebagai kegunaan harian terutamanya menyelusuri kawasan bandar yang sesak.\n\nBagaimanapun, rata-rata jentera 125cc yang ada di pasaran tidak memaparkan reka bentuk yang menarik, sehinggalah Honda bertindak memperkenalkan CB125X dan CB125M  jentera bersesaran 125cc namun dengan reka bentuk seakan jentera lebih besar.\n\nMeskipun rekaan konsep ini didedahkan pada EICMA 2018 namun penghasilan kedua-dua jentera ini bakal menjadi kenyataan apabila Honda telah mendaftarkan kedua-dua rekaan ini di European Patent Office.\nRekaan kedua-dua jentera ini dihasilkan oleh pasukan R&D di Roma, pasukan sama yang bertanggungjawab mereka bentuk Honda X-ADV.\nDengan golongan muda kini berebut-rebut untuk tampil lebih cool di laman sosial, maka tidak hairanlah jentera 125cc oleh Honda ini juga disuntik dengan DNA cool bagi menarik perhatian mereka.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nTempuh 500KM Dan Off-Road, Modenas Dominar Explore The Unexplored Sampai Ke Penghujung! \n\n\nPosted on July 16, 2019July 16, 2019 by Amirul Azreen \n\n\n\nPengembaraan Modenas Dominar Explore the Unexplored akhirnya sampai ke penghujung yang menyaksikan 16 pemilik Dominar 400 memulakan perjalanan dari Juru, Pulau Pinang menuju ke Rimba Valley Motocamp, Janda Baik.\nPengembaraan kali ini menyaksikan konvoi menempuh lebih 500km dengan menyelusuri Juru, Simpang Pulai, Cameron Highlands, Sungai Koyan sebelum berhenti di Rimba Valley Motocamp di Janda Baik yang merupakan destinasi perhentian terakhir.\n\nPerjalanan bermula seawal 6.30 pagi hari Sabtu di Restoran Nasi Kandar Pelita, Juru Auto City, Prai yang diselia oleh dua marshall, Wahid Ooi dan Sep Irran bagi memastikan konvoi bergerak lancar.\nKonvoi kemudiannya berhenti di Simpang Pulai untuk sesi isi minyak dan menarik nafas sebelum menyambung perjalanan menuju ke Kafe Banjaran untuk sesi bergambar.\n\nSejurus selepas itu, konvoi dibawa merentasi terowong ala Monaco sebelum konvoi dilepaskan buat sementara waktu agar mereka dapat mencari ilham dan pemandangan terbaik untuk sesi motographyagar dapat dikongsikan di sosial media bersama pemilik Dominar seluruh dunia.\nKonvoi kemudiannya bertemu di Ringlet dan meneruskan perjalanan melalui Pos Betau dan Sungai Koyan yang merupakan syurga bagi peminat jentera dua roda.\n\nPeserta turut menyaksikan beberapa jentera kapcai sedang beraksi ala CubPrix ketika melalui laluan yang berlatarbelakangkan Empangan Hidroelektrik Ulu Jerai itu.\nKonvoi kemudiannya berdepan situasi sesat terkawal apabila GPS membawa mereka melalui beberapa laluan yang tiada dalam perancangan namun masih menyajikan pengalaman menarik kepada peserta terlibat.\n\nPengembaraan Modenas Dominar akhirnya menamatkan perjalanan lebih 500km di Rimba Valley Motocamp, Janda Baik yang merupakan tuan rumah Rimba Raid 2019 tahun ini!\nDatuk Kapten Nik Huzlan Nik Hussain\nSelepas bermalam sambil ditemani air sungai yang seakan menyuntik ketenangan setelah seharian di atas jalan raya, peserta kemudiannya diberi peluang untuk menimba pengalaman menempuh tunggangan off-road keesokan harinya dengan tunjuk ajar Datuk Kapten Nik Huzlan Nik Hussain (gambar), pemilik Rimba Valley Motocamp.\n\nRata-rata peserta teruja kerana diberi peluang tersebut yang boleh dianggap tidak ternilai apatah lagi dapat menguji jentera Dominar di atas permukaan berbeza.\n\nMenariknya, meskipun dengan penggunaan tayar street setiap peserta berjaya menempuh perjalanan naik turun bukit tanpa seorang pun yang jatuh! Terima kasih Kapten Nik! merupakan perkataan yang diutarakan setiap peserta sebaik selepas sesi off-road.\n\n\nSebaik selesai, masing-masing terus terjun ke dalam sungai sekaligus menandakan pengakhiran kepada pengembaraan penuh epik edisi terakhir Modenas Dominar Explore the Unexplored.\n\nAdvertisements",
        "BERITA TEMPATAN\nMoto Malaya \n\nMitsubishi Lancer Evo Bakal Kembali Dengan 341 HP? \n\n\nPosted on June 27, 2019June 27, 2019 by Amirul Azreen \n\n\nSumber: Caricos.com\nMitsubishi mengakhiri legenda Lancer Evolution dengan pelancaran model Final Edition pada 2015. Sejak daripada itu, Mitsubishi berulang kali menekankan bahawa Evo akan terus terkubur sebagai legenda dan tidak akan membuat penampilan semula.\nBagaimanapun, menurut laporan baharu oleh Autocar, Mitsubishi didakwa telah membuat pusingan U dan akan kembali dengan Lancer Evo serba baharu!\nAutocar mendakwa generasi ke-11 Lancer Evo akan didatangkan dengan enjin daripada Renault Megane RS Trophy-R  1.8 liter dengan 296hp dan 400Nm tork.\nBagaimanapun, hasil kerjasama di antara Renault-Nissan-Mitsubishi, dikhabarkan Lancer Evo XI akan datang bakal dilengkapi enjin 2.0 liter yang mampu menghasilkan 341hp dan 433Nm tork.\nJika dakwaan ini berasas, angka tersebut masih jauh ketinggalan di belakang Lancer Evolution X FQ-440 MR yang menghasilkan 440hp dan 559Nm tork.\nLaporan tersebut turut menyebut bahawa Evo XI akan menggunakan platform CMF-C/D F4 dengan sistem all-wheel drive.\nKetika ini masih tiada sebarang maklumat mengenai tarikh model ini akan dilancarkan namun pastinya peminat Lancer Evo tidak sabar untuk menyaksikan model ini kembali bersaing dengan seteru utama, Subaru WRX STI.\n(SUMBER: Moto1)\nAdvertisements",
        "BERITA ANTARABANGSA\nCB650R\nHonda\nNeo Sports Caf\nNeo Sports Caf \n\nHonda CB650R 2019 Melengkapkan Rangkaian Neo Sports Caf \n\n\nPosted on November 7, 2018November 7, 2018 by Zarul Faiz \n\n\n\n\nMotosikal Honda CB650R 2019 telah diperkenalkan pada EICMA 2018.\nModel ini dibina atas platform motosikal Honda CB650F.\nIa melengkapkan rangkaian Neo Sports Caf Honda.\n\n\nHonda telah mengusik kita dengan sebuah motosikal konsep Neo Sports Caf 650cc sewaktu pertunjukan Paris Motorshow pada bulan lalu. Reka bentuknya telah mendapat pujian ramai, dan dengan ini menggerakkan pengeluar berkenaan untuk memperkenalkan motosikal Honda CB650R Neo Sports Caf 2019 di pertunjukan EICMA.\nHonda Neo Sports Caf 650 Concept Breaks Cover\n\nSeperti mana yang telah kami maklumkan sebelum ini, model CB650R ini dibina atas platform motosikal Honda CB650F dan CBR650F. Enjin empat selari dan kerangkanya tampak jelas sekali dalam gambar-gambar motosikal terbaru tersebut. Honda telah melengkapkan motosikal CB650F dengan rupa paras moden retro, seperti model CB1000R dan CB250R. Rangkaian Neo Sports Caf kini telah pun lengkap.\nBoon Siew Honda Lancarkan CB1000R Dan CB250R\n\nSila tekan pautan di bawah untuk membaca ulasan kami mengenai model Honda CBR650F.\nTunggang Uji Honda CBR650F 2018 Antara Dua Dunia\n\nSila tekan pautan di bawah untuk membaca ulasan kami mengenai model Honda CB650F.\nTunggang Uji Honda CB650F 2018: Si Serba Boleh\n\nNamn begitu, Honda bukannya sekadar memberikan penggayaan yang baharu pada model CB650F. Sebaliknya, mereka telah merombak beberapa buah perincian pada motosikal tersebut.\nMisalnya, fork pada motosikal CB650R Neo Sports Caf adalah Separate Function Forks (SFF) 41mm Showa. Model CB650 dan CBR650F pula menggunakan Bending Valve Forks Showa. Selain itu, cakera brek hadapan CB650R diapit dengan angkup empat omboh pautan jejari.\nDari segi elektronik, model CB650R dilengkapi dengan sistem Selectable Torque Control Honda (pertama kali dilihat pada model Africa Twin), klac bantu dan gelincir, dan apa yang telah dinamakan oleh Honda sebagai instrumen ultra moden.\nEnjinnya juga telah dikemaskini. Terdapat pemangkinan kuasa sebanyak 5%, menjadikannya keluaran kuasa sebanyak 95hp. Honda juga mendakwa beratnya adalah 6kg lebih ringan berbanding model CB650F.\nBila ianya akan tiba di Malaysia? Kami harap dalam masa yang terdekat!\n\nAdvertisements",
        "Harley-Davidson Owners Group\nHarley-Davidson Petaling Jaya\nHDPJ\nHeaven MC\nMotorcycle Club \n\nHeaven MC: Kelab Motosikal Malaysia Dengan Tujuan Mulia \n\n\nPosted on January 24, 2019January 24, 2019 by Zarul Faiz \n\n\n\n\nHeaven MC, sebuah kelab yang ditubuhkan pada tahun 2015 yang kebanyakannyaterdiri daripada para pemilik Harley-Davidson, namun ianya terbuka untuk semua jenis motosikal janaan V-Twin.\nPresidennya menyatakan yang ianya sebuah kelab motosikal nirlaba (non-profit) yang menyeronokkan.\nKelab ini kebiasaannya menganjurkan konvoi dalam negara, dan turut menunggang ke Thailand sebanyak tiga kali dalam setahun.\n\n\nKelab motosikal (MC) telah menjadi kesukaan ramai sejak adanya motosikal. Sebagai contoh, kelab motosikal tertua dunia adalah Yonkers Motorcycle Club di New York, yang mana telah diasaskan pada tahun 1903, tahun yang sama di mana Harley-Davidson telah memperkenalkan model pertamanya.\n\nSemenjak itu, kita telah menyaksikan kemunculan dan perkembangan kelab motosikal, sama ada untuk tujuan riadah dan sosialisasi, atau untuk tujuan aktiviti jenayah. Hells Angels, salah sebuah kelab motosikal paling popular di dunia, adalah nama pertama yang terpacul di minda apabila anda letakkan kelab motosikal dan aktiviti jenayah dalam satu ayat, namun, hakikatnya, kelab sebegini hanyalah 1% daripada komuniti penunggang motosikal dunia.\n\nMalaysia turut mempunyai sejumlah besar kelab motosikal, jumlah keseluruhannya tidak dapat dipastikan kerana tiada badan induk yang mengawal selia kelab-kelab ini, tetapi secara kasarnya ia boleh mencapai jumlah 100 buah kelab jika anda ambil kira kelab moped dan skuter.\n\nSalah sebuah kelab berkenaan adalah Heaven MC, sebuah kelab yang ditubuhkan pada tahun 2015 dan kebanyakannya terdiri daripada para pemilik Harley-Davidson namun ianya terbuka untuk para penunggang semua jenis motosikal janaan V-Twin.\n\nKelab ini diketuai oleh Nick Lum (kanan), yang mengambil alih sebagai Presiden pada tahun 2016 dan bertanggungjawab memastikan masa 125 orang ahli kelabnya dipenuhi dengan tunggangan hujung minggu dan sebagainya.\n\nPenulis telah berpeluang berbicara dengan Nick pada minggu lalu bagi bercerita mengenai kelab yang dia terajui secara aktif.\nKelab ini hanya ada 20 orang ahli sewaktu saya sertainya dengan kira-kira 8 ke 10 penunggang aktif. Ada sekali di mana kami anjurkan satu konvoi hujung minggu tetapi hanya saya dan seorang lagi penunggang bernama Alex Locke yang hadir pada pagi Ahad berkenaan. Saya ingat lagi kami berpandangan sama sendiri dan tidak tahu hendak buat apa, dan sejak itu, Alex dan saya dengan aktif merekrut ahli, ujar Nick malam itu di The Gasket Alley.\n\nDengan latar belakang dalam pemasaran syarikat multinasional dan industri jualan langsung serantau, Nick bersama dengan Alex telah keluar untuk merekrut ahli menggunakan hukum purata. Saya sedar yang lebih banyak orang yang kami rekrut, lebih cerah peluang yang lebih ramai orang yang akan keluar untuk menunggang pada hujung minggu. Jika kami bercakap dengan 50 orang mengenai Heaven MC dan hanya 20% sahaja yang muncul pada hujung minggu, ianya sudah mencukupi dan semestinya jauh lebih baik daripada hanya dua orang sahaja yang hadir. Pada hari ini, kami dengan mudah dapat mengumpul lebih daripada 100 orang penunggang untuk menyertai konvoi, dan saya rasa kami telah melakukan tugas yang baik, terang Nick.\n\nNick yang berusia 53 tahun merupakan penunggang yang aktif dan memiliki Harley-Davidson V-Rod Muscle, Road King Classic, dan Street Glide CVO, dan turut memiliki beberapa buah motosikal Harley yang lain sepanjang kerjaya penunggangannya.  Bagi saya, menunggang sebuah Harley-Davidson ini lebih kurang seperti memandu sebuah Bentley atau Rolls-Royce. Bukan sahaja motosikal ini sebuah simbol status, tetapi saya juga berasa lebih selamat menunggang sebuah Harley kerana saya tidak perlu menunggang dengan laju untuk mendapat kepuasan. Kereta pada hari ini terlalu mahal, Harley pula sebaliknya, juga agak mahal untuk sebuah motosikal, tetapi, jauh lebih mampu milik dan ianya mengubah hidup anda.\n\nApabila ditanya mengenai Heaven MC, Presidennya berkata yang ianya sebuah kelab nirlaba (non-profit) yang menyeronokkan. Konvoi paling terkenal kelab ini adalah tunggangan sulung bagi meraikan pelancaran bilik pameran baharu Harley-Davidson PJ, di mana ahli kelab ini merupakan sebahagian daripada 500 orang pemilik Harley yang menunggang bersama untuk menyambut pembukaan bilik pameran baharu itu.\n\nKelab ini terbuka bagi ke semua penunggang motosikal yang menunggang sebarang motosikal V-Twin. Tiada yuran keahlian dan semua orang dialukan untuk menyertai konvoi hujung minggunya. Kelab ini secara aktifnya menyokong acara dan khidmat masyarakat dan sering menganjurkan kutipan dana untuk mana-mana badan kebajikan yang memerlukannya.\n\nKelab ini kerap menganjurkan tunggangan dalam negara, namun, mereka turut berkonvoi ke Thailand sebanyak tiga kali setahun. Kelab ini juga telah mengadakan perjumpaan tahunan Tahun Baru Cina baru-baru ini bagi meraikan pencapaian mereka dan berkongsi rancangan mereka yang akan datang. Harley-Davidson Petaling Jaya turut serta sebagai pengedar bagi meraikan acara tahunan bersama dengan HOG PJ bagi memupuk semangat persaudaraan Harley-Davidson. Bagi mereka yang berminat untuk menyertai kelab ini dan konvoi mereka, anda boleh dapatkan maklumat yang lebih lanjut di laman Facebook Heaven MC.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHonda\nRebel 500 2017\nX-ADV \n\nHonda X-ADV & Honda Rebel ada warna baharu! \n\n\nPosted on December 27, 2018 by Sep Irran \n\n\n\nBoon Siew Honda (BSH) baru sahaja mengumumkan pilhan warna baharu bagi dua model Big Bikes tawaran mereka untuk pasaran Malaysia iaitu Honda Rebel 500 dan juga Honda X-ADV. Menuju ke tahun 2019, Honda Rebel kini ditawarkan dengan dua warna baharu manakala terdapat satu lagu pilihan baharu untuk model Honda X-ADV.\nMat Axis Gray Metallic (2019)\nDah dapat bonus? Ingin mencari sebuah model motosikal yang santai dan juga cool? Honda Rebel 500 mungkin boleh menjadi pilihan sesuai untuk anda dengan gaya cruiser atau bobber yang kini semakin popular di kalangan rakyat Malaysia. Warna baharu yang akan ditawarkan oleh BSH bagi model ini adalah Mat Axis Gray Metallic dan Pearl Cadet Gray.\nPearl Cadet Gray (2019)\nWarna Graphite Black dan Milennium Red masih ditawarkan bagi model 471cc ini dengan harga serendah RM32,399 (harga jualan tanpa insurans). Kesemua warna akan mula disediakan mulai Disember 2018 di semua cawangan rasmi Honda Big Wing.\nMat Moonstone Silver Metallic (2019)\nJika anda ingin sesuatu yang lebih berkuasa dan juga unik, kami amat syorkan anda dengan model Honda X-ADV. Skuter adventure atau dual-sport ini mampu meredah pelbagai keadaan jalan dengan reka bentuk lasak dan juga enjin 750cc berkuasa tinggi.\nBagi 2019, BSH akan mula menawarkan satu warna baharu iaitu Mat Moonstone Silver Metallic yang dikatakan melengkap gaya yang canggih dan unik sambil menyerlahkan penampilan Honda X-ADV tersendiri. Pilihan warna baharu ini juga telah melengkapkan pilihan warna Honda X-ADV yang lain iaitu Mat Bullet Silver dan Grand Prix Red.\nMat Bullet Silver (2018)\nDari segi warna, warna istimewa ini akan ditawarkan pada harga RM65,499 manakala warna standard boleh didapati dengan harga RM63,299 (harga jualan tanpa insurans). Kedua-dua model ini akan didatangkan dengan waranti pengilang selama 2 tahun atau 20,000km. Untuk maklumat lanjut, kunjungi Honda Big Wing terdekat atau layari www.hondabigbike.com.my.\nTunggang Uji Honda Rebel 500  Motosikal Bobber Yang Praktikal\n\nAdvertisements",
        "BERITA TEMPATAN\nDS Automobiles\nDS Store\nN5\nNaza Euro Motors Sdn. Bhd.\nNaza Group \n\nNaza Euro Motors Lancarkan DS Store Pertama Di Malaysia \n\n\nPosted on December 14, 2018 by Zarul Faiz \n\n\n\n\nNaza Euro Motors Sdn. Bhd., dengan kerjasama DS Automobiles, telah melancarkan DS Store Petaling Jaya, cawangan pertama DS Automobiles di Malaysia dan Asia Tenggara.\nDS Store Petaling Jaya ini akan dilengkapi dengan ruangan pameran yang mewah dan dilengkapi teknologi realiti maya (VR) terkini.\nHadir bagi merasmikan pelancaran ini adalah Ketua Pegawai Eksekutif DS Automobiles, Encik Yves Bonnefont, dan Ketua Pegawai Eksekutif, Kumpulan Automotif, Naza Corporation Holdings, Dato Samson Anand George.\n\n\n\nPetaling Jaya, 14 Disember 2018  Naza Euro Motors Sdn. Bhd., pengedar eksklusif bagi jenama DS Automobiles di Malaysia, dengan secara rasminya telah melancarkan DS Store Petaling Jaya baharu pada hari ini. DS Store ini adalah yang pertama seadanya di Malaysia mahu pun di rantau Asia Tenggara.\n\nPelancaran cawangan utama ini telah dirasmikan oleh Ketua Pegawai Eksekutif DS Automobiles, Encik Yves Bonefont, bersama dengan Dato Samson Anand George, Ketua Pegawai Eksekutif, Kumpulan Automotif, Naza Corporation Holdings.\nDS Store Petaling Jaya yang baharu ini adalah yang pertama seadanya diperkenalkan di Malaysia dan di rantau Asia Tenggara. Ia telah direka bentuk bagi menyediakan perkhidmatan premium dan pengalaman terbaik buat para pengunjung. Ianya bagi mengalukan para pengunjung untuk menyelami nilai-nilai jenama DS dan memberikan mereka kemewahan di hujung jari mereka untuk menatarajah, melihat dan mengkhususkan model DS baharu mereka, ujar Dato Samson Anand George.\n\nDengan visi dan sokongan teguh DS Automobiles dalam meneruskan pembangunan jenama DS secara pesat di Malaysia, kami merancang untuk melaburkan RM5 juta untuk pemasaran, operasi dan sebagainya, di samping pelaburan asal RM2 juta dalam membangunkan cawangan utama ini, tambah Dato Samson lagi.\n\nTurut hadir bagi merasmikan pelancaran DS Store baharu ini adalah Encik Yves Bonnefont, Ketua Pegawai Eksekutif DS Automobiles, yang telah berkata, Setiap DS Store melambangkan dunia DS Automobiles dan ianya diilhamkan dari butik mewah Paris dengan persekitarannya. Ianya telah direka bentuk untuk menyelubungi para pelanggan dengan pengalaman pemilikan jenama mewah ini.\n\nDS Automobiles adalah sebuah jenama premium baharu dari Perancis yang dikenali di seluruh dunia kerana pengalaman pelanggan yang tersendiri dan eksklusif, dengan produk yang mengagumkan dan standard perkhidmatan yang tinggi yang menjadi kebanggaan mereka. DS Store Petaling Jaya baharu ini akan menawarkan satu pendekatan pengalaman pengguna baharu kepada produk automotif mewah Perancis.\n\nRuangan Customer Lounge khusus mengalukan pelanggan untuk menatarajah, mengkhususkan, dan membeli model DS terbaik mereka, dengan bantuan Penasihat DS. Ruangan peragaan kereta mempamerkan model utama dari koleksi DS. Turut diperagakan adalah koleksi produk gaya hidup DS yang pelbagai, mengambil ilham daripada nilai-nilai tersendiri DS Automobiles berdasarkan kepakaran Perancis dalam kemewahan, kehalusan, pengkhususan, dan teknologi tercanggih.\n\nZon VR memberikan pengalaman realiti maya dengan mengadaptasikan teknologi terkini DS Virtual Vision, membolehkan para pengunjung untuk mengalami sendiri model terkini DS dan meneroka, mengkhusus, berinteraksi secara maya dengan kereta berkenaan.\n\nDS Automobiles pada ketika ini mempunyai 450 buah DS Store di seluruh dunia dan semakin menarik minat para penggemar kereta kereta premium di seluruh dunia.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto\nMoto Malaya \n\nPemandu Melarikan Diri Selepas Menyebabkan Kemalangan \n\n\nPosted on April 1, 2019April 1, 2019 by Amirul Azreen \n\n\n\nSebuah kenderaan jenis pikap telah menyebabkan seorang penunggang motosikal mengalami kecederaan ekoran memasuki lorong kecemasan sebelum memecut laju meninggalkan tapak kejadian.\nDalam rakaman dashcam yang dikongsi Mohd Azrin Abdullah di Facebook, memaparkan sebuah kenderaan jenis pikap Toyota Hilux memandu dengan bahaya sebelum memasuki lorong kecemasan.\nTindakan pemandu itu menyebabkan seorang penunggang motosikal yang menggunakan jalan tersebut menekan brek sebelum hilang kawalan lalu terbabas.\nMenurut akaun Facebook Info Roadblock JPJ/POLIS, insiden tersebut berlaku di Lebuhraya PLUS sebelum simpang Seremban/Labu.\nDifahamkan penunggang motosikal tersebut mengalami kecederaan patah jari kaki dan luka di bahagian betis.\nNetizen turut sempat berkongsi gambar yang memaparkan pemilik kenderaan pikap tersebut memiliki beberapa saman tertunggak.\n\nTonton rakaman penuh di bawah:\n\nhttp://motomalaya.net/blog/wp-content/uploads/2019/04/Your-Facebook-Video-fbdown.net_.mp4\n(SUMBER: Facebook Info Roadbloack JPJ/Polis)\nAdvertisements",
        "BERITA TEMPATAN\nMoto Malaya \n\nMINI Malaysia Imbau Kembali Pencapaian Sempena Ulang Tahun Ke-60 \n\n\nPosted on June 14, 2019 by Amirul Azreen \n\n\n\nSempena meraikan ulang tahun MINI ke-60, MINI Malaysia mengimbau kembali enam pencapaian dilakar terutamanya dalam membentuk budaya kontemporari.\nDiperkenalkan pada tahun 1959, Mini bingkas menjadi ikon dalam dunia automotif. Lahir daripada nukilan Sri Alex Issigonis, kenderaan kecil ini mencetus revolusi serta membentuk acuan bagi industri automotif di dunia.\n42 tahun kemudian, pada 2001, MINI mendapat nafas baharu apabila BMW Group memperkenalkan MINI sebagai jenama premium. Bagaimanapun, BMW memastikan ciri ikonik MINI dikekalkan apabila melancarkan MINI 3-Door Hatch hingga MINI 5-Door Hatch.\n\nSelang tujuh tahun kemudian, MINI mendapat suntikan John Cooper Works lantas menghasilkan MINI John Cooper Works Clubman melalui pengambilalihan John Cooper Works (JCW) oleh BMW Group pada 2008.\nMINI Countryman (02/2010)\nPada 2010, MINI memperkenalkan MINI Countryman  model pertama dalam keluarga MINI yang didatangkan dengan empat pintu. MINI Countryman merupakan esinambungan di antara konsep klasik MINI serta kenderaan SAV (Sports Activity Vehicle) yang moden. Model ini turut didatangkan dengan pilihan pacuan empat roda  MINI ALL4.\n\nTahun lalu, MINI memperkenalkan MINI Countryman Plug-In Hybrid yang sulung. Langkah tersebut selari dengan pengeluar automotif lain dalam menghasilkan kenderaan elektrik bagi menuju masa depan yang baharu.\n\nTahun ini, sebagai penghargaan terhadap kejayaan MINI selama tempoh 60 tahun ini, MINI mempersembahkan reka bentuk Ulang Tahun ke-60 yang ikonik bagi mencerminkan asal usul Britishnya serta karakter MINI.\nMINI akan meraikan ulang tahun ke-60, Julai ini.\nAdvertisements",
        "BERITA ANTARABANGSA\nHelmet\nHonda\nMoto\ntechnology \n\nHonda Sedang Membangunkan Helmet Berteknologi Pengenalan Muka \n\n\nPosted on April 18, 2019 by Zarul Faiz \n\n\n\n\nHonda telah memfailkan paten bagi sebuah helmet berteknologi pengenalan muka.\nIa berfungsi sebagai kunci keselamatan penghidup motosikal.\nSeberapa segerakah akan kita dapat lihat teknologi ini di pasaran?\n\n\nBermula dengan kunci mekanikal, kemudiannya kunci elektrik, diikuti dengan kunci yang diterapkan dengan cip mikro, dan kini, muncul sebuah helmet berteknologi pengenalan muka.\nIa berfungsi seperti kunci proksimiti yang sedia ada  atau lebih dikenali sebagai sistem tanpa kunci. Sistem keselamatan ini boleh didapati pada pelbagai jenis motosikal, dari skuter hinggalah ke motosikal tourer.\nNamun, ia bermakna yang kita masih memerlukan sebuah fob kunci. Di samping itu, pencuri kini mempunyai kebolehan untuk mengimbas isyarat kunci yang khusus bagi sesebuah motosikal itu, memudahkan mereka untuk mencurinya.\nHelmet berkenaan akan dilengkapkan dengan kamera yang diterapkan di lapisan dalaman helmet. Pemakai akan melihat ke dalam helmet sewaktu memakai helmet, dan kamera pengenalan muka akan menghantar isyarat ke unit kawalan dalam helmet. Dari situ, satu lagi isyarat akan dihantar ke unit kawalan keselamatan motosikal yang akan membuka kunci palang pemegang.\nIanya satu idea yang amat menarik sekali, tetapi, ia juga bermakna anda tidak boleh lagi menyimpan helmet di ruang simpanan bawah pelana skuter. Namun, ini tidak menjadi satu masalah kerana anda boleh menyimpannya dalam top case yang menggunakan kunci yang berlainan.\nSeberapa pantaskah akan ia muncul di pasaran? Tiada sebarang maklumat yang jelas mengenainya buat masa ini, namun, Honda senantiasa membangunkan teknologi yang baharu dan mereka sering memasarkan teknologi terbaru mereka dengan kadar yang segera.\n\nAdvertisements",
        "BERITA ANTARABANGSA\nducati\nKTM \n\nKTM Ingin Membeli Ducati \n\n\nPosted on December 13, 2018 by Zarul Faiz \n\n\nDucati Multistrada 1260 dan KTM 1290 Super Adventure S: Sumber imej  Rider Magazine\n\nKetua Pegawai Eksekutif KTM, Stefan Pierer, telah menyatakan hasratnya untuk memperoleh Ducati dalam satu temuramah.\nDia telah pun mempunyai rancangan bagi membolehkan kedua-dua jenama bekerjasama.\nIanya sudah pasti amat menarik sekali untuk menyaksikan sama ada KTM berjaya membeli Ducati dari VW.\n\n\nNampaknya, semua orang ingin memiliki Ducati semenjak Volkswagen Group mengatakan yang jenama itu mungkin sekali akan dijual. Kini, Ketua Pegawai Eksekutif KTM, Stefan Pierer, telah menyuarakan minatnya.\nDalam satu temuramah bersama dengan sebuah penerbitan dari Jerman, Speedweek, Pierer telah menyuarakan keinginannya untuk memiliki jenama terkemuka dari Itali tersebut. Dia juga turut meluahkan beberapa buah idea tentang bagaimana Ducati boleh disuaikan dalam strategi KTM.\nPerbualan ini bermula dengan keinginannya untuk menjadikan KTM sebagai pengeluar motosikal berkapasiti besar ketiga terbesar dunia di belakang Honda dan Yamaha.\nIanya satu kenyataan yang berani, memandangkan pasaran motosikal dunia yang sensitif, namun, ianya bukan sekadar omong kosong. KTM adalah salah sebuah daripada sejumlah kecil jenama yang berjaya mengekalkan rekod kepesatan yang mampan. Husqvarna, yang kini dimiliki oleh pengeluar dari Austria berkenaan turut menyaksikan kebangkitan semula di bawah Pierer.\nJadi, apakah maknanya bagi Ducati untuk menyertai KTM? Pertamanya, jenama dari Itali ini sudah pasti akan berasa selesa bersama dengan sebuah jenama yang arif mengenai motosikal, dan bukannya sekadar hanya diperah seperti sebuah instrumen kewangan.\nSebaliknya, Pierer telah berkata bahawa dia menggambarkannya sebagai sebuah industri automotif yang merintis strategi platform (membina model-model berlainan berasaskan kepada sebuah enjin atau kerangka). Pada hari ini, enjin dan casis telah dibina agak mirip satu sama lain bagi kedua-dua KTM dan Husqvarna, tetapi, dalam syarikat ini, kami tidak bersaing menentang satu sama sendiri, tambah Pierer. Ianya masuk akal kerana menawarkan dua jenama akan meningkatkan lagi kekerapan pelanggan.\nNamun begitu, bagaimanakah Ducati akan disuaikan sebagai sebuah platform untuk KTM? Adakah sebagai enjin Desmo LC8? Atau enjin 75 V-Twin dalam motosikal Ducati? Identiti dan tradisi peribadi ini tidak akan dapat dicampur aduk begitu sahaja. Kita juga belum lagi menyentuh tentang perusahaan perlumbaan kedua-dua jenama ini. Tetapi, jika difikirkan kembali, KTM mungkin sahaja mampu memanfaatkan sebarang pembangunan yang telah diusahakan oleh Ducati dalam kejohanan MotoGP.\nIanya sudah pasti amat menarik sekali SEKIRANYA Pierer berjaya menambah Ducati di bawah naungan mereka.\nSumber: Asphalt & Rubber\nAdvertisements",
        "BERITA TEMPATAN\nsafety\nsecurity\ntip\ntips \n\nTips Untuk Elakkan Peragut \n\n\nPosted on March 8, 2019 by Zarul Faiz \n\n\nSeorang wanita yang telah diseret oleh peragut  Sumber imej: worldofbuzz\n\nPeragut bermotosikal adalah satu masalah yang besar dalam negara.\nDi mana masalah ini sukar untuk dihapuskan sepenuhnya, ada cara untuk melindungi diri anda daripada menjadi mangsa ragut.\nCara terbaik adalah untuk mengurangkan peluang bagi mereka untuk bertindak.\n\n\nPeragut bermotosikal adalah satu ancaman pada masyarakat dan kejadian ini masih lagi berlaku dalam jumlah yang tinggi terutamanya di Lembah Klang.\nIbu penulis pernah menjadi mangsa mereka yang tidak bertanggungjawab ini, bukan sekali, tetapi dua kali. Kali kedua ianya berlaku ibu penulis berada 10 meter sahaja dari pondok keselamatan apartmentnya. Dan oleh kerana tindak balas refleks ibu penulis adalah untuk memegang beg tangannya itu, ibu penulis telah diseret atas jalan raya. Mujur sekali ibu penulis hanya mengalami kecederaan ringan.\nSeorang wanita diragut  Sumber imej: NST Online\nSetiap hari, kita sering kali membaca laporan mengenai kes ragut, jadi, ada baiknya sekiranya kita mengambil beberapa langkah keselamatan bagi mengelakkan diri daripada menjadi mangsa. Baru semalam, seorang wanita telah kehilangan beg tangan beserta wang tunai RM1,000 setelah dia mengeluarkan wang berkenaan dari mesin ATM.\n1. Jangan terlalu menonjol\nSentiasa sembunyikan barang kemas yang anda pakai di leher mahu pun pergelangan tangan. Pencuri hanya mencuri jika ada peluang. Jika anda berjalan, pegang beg di hadapan anda dan bukannya galasnya di sisi anda.\n2. Sembunyikan barang-barang anda\nIni tips yang amat berguna, terutamanya bagi penunggang motosikal wanita. Jika anda berniat utuk meninggalkan beg tangan atau telefon bimbit anda dalam bakul motosikal, sekurang-kurangnya sembunyikan di sebalik barang-barang yang lain. Lebih elok lagi sekiranya anda lilit atau ikat tali beg pada bakul atau pada bahagian tengkuk motosikal.\n3. Bawa beg galas\nIanya mungkin tidak praktikal atau selesa bagi kebanyakan penunggang motosikal, tetapi, ianya salah satu cari bagi menghindari diri anda diragut, kecualilah jika mereka rompak secara bersenjata.\nSumber imej: cycleworld\n4. Pasang bakul yang boleh dikunci\nGIVI menawarkan bakul yang boleh dikunci yang mana anda boleh pasang ditempat di mana bakul itu sebelum ini. Benar, ruangannya mungkin lebih kecil dari bakul biasa tetapi ianya jauh lebih selamat daripada membiarkannya terbuka untuk dilihat (dan dicuri/ragut) oleh sesiapa sahaja.\nkotak tengah GIVI\n5. Pasang sebuah top box\nIni adalah cara yang terbaik. Anda tidak perlu kotak yang besar, yang kecil sahaja sudah mencukupi. Tambahan pula, barangan anda akan dilindungi daripada hujan.\n\nIni adalah antara tips yang boleh kami kongsikan. Walaupun ianya bukan penyelesaian yang 100% berkesan namun kita perlu ingat bahawa peragut hanya meragut sekiranya diberikan peluang. Jika kita menyukarkan mereka untuk meragut, mereka tidak akan menjadikan kita sasaran.\nAdvertisements",
        "BERITA ANTARABANGSA\nKTM\nmotogp\nRC16 MotoGP \n\nKTM Kekal Dengan Kerangka Keluli dan Suspensi WP \n\n\nPosted on March 26, 2019 by Zarul Faiz \n\n\nHafizh Syahrin di atas jentera KTM RC16 sewaktu GP Qatar 2019  Sumber imej: MotoGP.com\n\n\n\nJentera perlumbaan KTM RC16 menggunakan kerangka keluli trellis dan suspensi WP.\nIni berbeza berbanding dengan spar aluminium dan suspensi hlins yang menjadi pilihan pasukan MotoGP yang lain.\nApabila ditanya sama ada mereka akan menukarkan kelengkapan dan bahagian tersebut, ketua pasukan KTM menidakkannya.\n\n\nRamai yang telah bercerita mengenai kehambaran prestasi KTM dalam kejohanan MotoGP. Kebanyakan daripada mereka menuding jari pada penggunaan kerangka keluli trellis dan suspensi WP pada jentera RC16 mereka sebagai punca. Pilihan kerangka dan suspensi itu berlainan daripada kebanyakan pasukan MotoGP yang lain, yang menggunakan bahagian spar aluminium dan suspensi hlins.\nBagi mereka yang kurang arif mengenainya, ia mungkin kelihatan seperti pengeluar dari Austria ini tidak menunjukkan sebarang kemajuan, namun hakikatnya, jentera RC16 mereka tersebut telah menjalani pembangunan yang cukup pesat dalam masa yang amat singkat.\nIa bermula dengan sebuah enjin screamer (ke semua silinder bergerak dalam turutan berjarak sekata) pada tahun 2017. Tetapi pada tahun 2018, ia telah dirombak semula mengikut tatarajah big bang (ke semua silinder bergerak dalam jarak yang pendek), bersama dengan aci engkol putaran berlawanan.\nPengurus sukan permotoran KTM, Pit Beirer, memberitahu Simon Crafar dari MotoGP.com bahawa mereka telah menjalankan begitu banyak pembangunan dalam masa dua tahun. Malah, jentera RC16 mereka itu telah berjaya mencatat masa pusingan mirip dengan catatan masa Marc Marquez pada tahun 2017 di beberapa buah litar pada tahun lalu.\nKeseluruhan grid MotoGP membangun dengan kadar yang amat pantas, setiap langkah sentiasa ke hadapan. Namun, jika anda katakan pada saya pada lima tahun yang lalu bahawa KTM mampu membina sebuah jentera yang dapat memperoleh masa yang dicatatkan oleh Marquez pada tahun yang sebelumnya, saya sukar untuk percayakannya. Tetapi, itulah yang telah kami lakukan.\nApabila ditanya sama ada mereka akan berhenti menggunakan kerangka keluli trellis dan suspensi WP, Ianya bukan satu pilihan yang kami inginkan, ujar Beirer\nKedua-dua bahagian berkenaan telah menyumbang kepada kejayaan kami dalam setiap satu disiplin perlumbaan, jadi, kami akan terus menggunakannya kerana kami memiliki pengalaman paling mendalam berkenaan dengan bahan yang kami gunakan ini.\nTidak dinafikan yang gabungan kerangka dan suspensi WP tersebut telah membolehkan KTM untuk kekal berdaya saing, untuk mengecapi kejayaan, malah, mendominasi kejohanan dari perlumbaan enduro sehinggalah ke Moto2. Tahap yang seterusnya sudah pasti adalah MotoGP, dan dengan sedikit masa dan pembangunan, siapa tahu, ia mungkin menjadi kenyataan.\n\nAdvertisements",
        "Moto Malaya \n\nSIC Pilih Adam Bagi Siri TCR Asia \n\n\nPosted on March 5, 2019March 5, 2019 by Amirul Azreen \n\n\nKredit foto: Facebook Engstler Motorsport\nSelepas penilaian yang intensif berdasarkan persembahan keseluruhan, Sepang International Circuit (SIC) telah menamakan pelumba muda, Adam Khalid sebagai pilihan mereka untuk mewakili litar itu bersama pasukan Engstler dalam Siri TCR Asia.\nAdam bakal menggantikan calon tahun lalu, Mitchell Cheah yang kini telah pun beralih untuk bertanding di TCR Jerman.\nPelumba berusia 21 tahun itu  yang beraksi di Siri Kejohanan Malaysia (MCS) dan 1000km Perlumbaan Endurance tahun lalu  mengetepikan tiga calon lain  Mark Darwin, Brendan Paul Anthony dan Ahmad Akid Azlee.\nKami menempatkan empat pelumba bagi TCR Malaysia, yang berlangsung sebanyak tiga pusingan dengan misi untuk mencari seorang wakil ke TCR Asia dibawah Program Perkembangan Bakat SIC. Kami berbesar hati untuk memilih Adam Khalid sebagai calon tersebut. Kesemua empat calon merupakan pelumba berbakat jadi amat sukar untuk kami membuat keputusan ini. Pemilihan bukan sahaja berdasarkan persembahan mereka malah mengambil kira ketahanan fizikal dan sikap mereka.\nSIC berbesar hati dengan kerjasama diantara Engstler dan Adam Khalid dan kami tidak sabar untuk sama-sama mencapai kejayaan di TCR Asia. Selain itu, ini bukan pengakhiran buat Mark, Brendan dan Akid. Ada peluang lain yang menanti mereka dan kami berharap mereka akan terus berusaha untuk kedepan. Kami mendoakan kejayaan mereka, kata Ketua Pegawai Eksekutif SIC, DatoRazlan Razali.\nAdam menyertai MCS pertengahan musim lalu bersama Pasukan Hirev Dream Chaser dan tidak menunggu masa lama untuk ketua pasukan, C.Y Ong meluahkan rasa kagum terhadap prestasinya.\nMeskipun dianggap muka baharu dalam dunia permotoran, Adam dianggap sebagai seorang yang cepat belajar dan dia berjaya menguasai skil yang diperlukan untuk menyaingi pelumba lain.\nDua kali menamatkan saingan di kedudukan P2 dalam Pusingan 4 MCS dan kedua keseluruhan dalam S1K menempatkan dirinya dalam Program Pembanguan SIC sekaligus terpilih menyertai pasukan Engstler dalam TCR Asia.\nDedikasi serta etika kerja yang amat tinggi dibantu dengan sokongan CY dan Mitchell, Adam dinamakan sebagai calon terbaik.\nTidak dapat menyembunyikan keterujaan, Adam tidak sabar untuk beraksi.\nTerpilih sebagai Pemandu Pembangunan Bakat SIC bagi tahun 2019 adalah batu loncatan yang amat besar dalam karier saya dan saya amat berterima kasih kepada mereka atas peluang besar ini. Saya akan berikan yang terbaik. Bukan mudah untuk mendapat peluang untuk berkerjasama di bawah pasukan berprestij seperti Engstler sementara di sokong SIC.\nDalam jangka masa pendek, pasukan baru saya telah memberikan sokongan daripada segala aspek dan saya dapat berasakan kehadiran saya diterima pasukan sehingga saya berjaya menaiki podium dalam aksi sulung. Bagaimanapun, masih banyak yang saya perlu pelajari dalam TCR dan saya yakin jalinan di antara Engstler dan SIC adalah kombinasi yang terbaik, ujar Adam.\nAdvertisements",
        "BERITA TEMPATAN\nMoto\nMoto Malaya \n\nRXZ Dijual Dengan Harga RM47 Ribu? \n\n\nPosted on March 29, 2019 by Amirul Azreen \n\n\n\nAda pelbagai faktor yang boleh menyebabkan sesebuah motosikal itu dijual dengan harga lebih mahal daripada harga sebenar tetapi dalam satu iklan yang dimuat naik di Facebook semalam, harga yang disebut mencetuskan pelbagai tanda tanya.\n\nDua buah motosikal Yamaha RXZ (stok laman tapi baru) telah diiklankan untuk dijual dengan harga RM47,000 menerusi akaun pengguna Mohd Sobri Moin.\n\nIklan tersebut turut memuat naik beberapa gambar yang memaparkan dua buah jentera RXZ berwarna merah dengan lokasi penjualan di Masai, Johor Bahru.\n \nRata-rata netizen mempersoal tindakan si penjual yang meletakkan harga yang luar biasa bagi kedua-dua jentera tersebut.\n\n\nAdvertisements",
        "BERITA TEMPATAN\nMoto Malaya\nYamaha \n\nKepala Yamaha Y15ZR V2 Kini Jadi Buruan Pencuri \n\n\nPosted on May 12, 2019May 12, 2019 by Amirul Azreen \n\n\nSumber: Orang Wangsa Maju @ Facebook\nSebelum ini pemilik motosikal sering kali berasa gerun dengan kes curi kaliper brek lebih-lebih lagi jika berjenama Brembo. Bagaimanapun, hari ini timbul pula kerisauan baharu terutamanya bagi setiap pemilik Yamaha Y15ZR V2.\nSeorang pengguna Facebook telah berkongsi gambar di akaun Orang Wangsa Maju yang menceritakan bagaimana seorang pemilik Y15ZR V2 kehilangan bahagian kepala jenteranya di Melawati Mall.\n\nLebih mneyedihkan, model V2 baharu sahaja dilancarkan bulan lalu ketika perlumbaan Cub Prix di Jasin, Melaka.\nKejadian ini sekaligus menimbulkan rasa risau dikalangan pemilik Y15ZR V2 yang kini harus mencari jalan untuk memastikan tidak menjadi mangsa kepada golongan yang boleh dilabel sebagai sampah masyarakat ini.\nAdvertisements",
        "BERITA ANTARABANGSA\nF2\nMoto2\nmotogp\nMotoGP 2019\nmv agusta \n\nJentera Perlumbaan Moto2 MV Agusta F2 Diperkenalkan \n\n\nPosted on February 12, 2019 by Zarul Faiz \n\n\n\n\nJentera perlumbaan Moto2 MV Agusta F2 telah diperkenalkan semalam.\nIanya akan menggunakan casis MV Agusta bersama dengan enjin Moto2 Triumph.\nPenunggangnya terdiri daripada Stefano Manzi dan Dominique Aegerter, setelah pemecatan Romano Fenati.\n\n\nPasukan Forward Racing telah memperkenalkan jentera perlumbaan Moto2 mereka, MV Agusta F2.\nIa menandakan kemunculan semula jenama dari Itali selepas 42 tahun tidak menyertai perlumbaan GP. Forward Racing telah memiliki penaja utama baharu dan dengan itu telah menukar skema warna dari hitam ke merah/putih dan pasukan dengan secara rasminya dikenali sebagai MV Agusta Idea Lavoro Forward Racing.\nModel F2 ini bercirikan kerangka keluli trellis berwarna merah MV Agusta dicantum kepada sebuah lengan ayun aluminium. Suspensinya dibekalkan oleh hlins manakala enjinnya adalah enjin tiga silinder 765cc Triumph baharu.\n\nPenunggang pasukan berkenaan, Stefano Manzi dan Dominique Aegerter telah memperkenalkan jentera bersama dengan jentera pemenang kejohanan empat silinder 500cc MV Agusta milik Giacomo Agostini.\nPasukan berkenaan pada mulanya telah menandatangani perjanjian dengan Romano Fenati sebagai penunggang mereka untuk tahun ini. Bagaimana pun, Fenati telah menarik tuil brek hadapan Manzi di Misano setelah bersaing sengit di atas litar. Dia kemudiannya dengan serta merta dipecat oleh pasukan Moto2nya itu dan diharamkan untuk keseluruhan musim. Ketua Pegawai Eksekutif MV Agusta, Giovanni Castiglioni, pula telah membuat pengumuman yang dia tidak akan membenarkan Fenati untuk menunggang motosikalnya.\nPasukan ini akan menyertai para pesaing Moto2 yang lain dalam ujian pra musim pertama di Litar Jerez di Sepanyol bermula 20 Februari dan di ujian terakhir di Losail, Qatar bermula dari 1 Mac. MotoGP musim 2019 akan bermula pada 10 Mac 2019.\n\nAdvertisements",
        "BERITA TEMPATAN\nMoto Malaya \n\nShell Eco-marathon 2019: Misi Mencari Kenderaan Paling Jimat Tenaga Bermula \n\n\nPosted on April 30, 2019 by Amirul Azreen \n\n\n\nShell Eco-marathon Asia 2019 edisi ke-10 membuka tirai semalam di Litar Antarabangsa Sepang dengan majlis dirasmikan oleh Timbalan Setiausaha Agung, Kementerian Tenaga, Sains, Teknologi, Alam Sekitar & Perubahan Iklim, Dr Nagulendran Kangayatkarasu.\nMemasuki tahun ke-10 penganjuran, Shell Eco-marathon edisi Asia kini kembali ke medan di mana semuanya bermula dengan lebih daripada 100 penglibatan pelajar dari 18 negara bagi menguji kereta mana yang mampu pergi jauh menggunakan tenaga yang paling minimum.\nSelain daripada menjadi pertandingan untuk pelajar universiti paling lama di dunia, Shell Eco-marathon merupakan program global yang mencabar minda pelajar untuk mereka dan menghasilkan kereta jimat tenaga.\n\nPengerusi Shell, Dautk Iain Lo berkata acara pembukaan hari ini bukan sahaja menandakan permulaan bahkan sebagai satu langkah pertama dalam pengembaraan baharu.\nTahun ini, Shell Eco-marathon kembali ke Malaysia bagi menyambut 10 tahun usaha para pelajar dari unversiti seluruh Asia. Setiap tahun kami melihat peningkatan dalam penglibatan pelajar dalam menghasilkan inovasi baharu.\nSaya mahu berterima kasih kepada MESTEC atas sokongan yang diberikan selama ini dan kami teruja untuk menerima pelbagai bantuan platform yang akan menyuntik semangat terhadap golongan belia untuk mencari tenaga mampan,jelasnya.\n\nSeramai 56 pelajar akan bertanding dalam kategori UrbanConcept  kereta yang menyamai kenderaan sedia ada  sementara 53 lagi beraksi bagi kategori Prototype.\nBagaimanapun, setiap kenderaan perlu menjalani sesi pemeriksaan ketat sebelum mereka dibenarkan untuk memasuki litar lantas menguji berapa jauh yang mampu kenderaan mereka capai.\nPertandingan akan berlangsung sehingga 2 Mei ini di mana pasukan terbaik akan ke London bagi menyertai Kejohanan Pemandu Dunia, Julai ini.\nAdvertisements",
        "BERITA ANTARABANGSA\nducati\nmotogp\nMotoGP 2018 \n\nMotoGP 2018: Alvaro Bautista Akan Menggantikan Jorge Lorenzo Di Phillip Island \n\n\nPosted on October 23, 2018 by Zarul Faiz \n\n\n\n\nPusingan MotoGP yang seterusnya di Phillip Island akan menyaksikan Alvaro Bautista menggantikan tempat Jorge Lorenzo yang telah tercedera.\nDengan Lorenzo kini sedang dalam proses pemulihan, Bautista telah dipanggil bagi mengemudi jentera Ducati Desmosedici GP18 di Australia pada hujung minggu ini.\nIni akan menjadi perlumbaan terakhir Bautista dalam MotoGP sebelum menyertai pasukan pengilang Ducati dalam siri perlumbaan WorldSBK pada tahun 2019.\n\n\n\nMotoGP musim 2018 baharu sahaja memulakan tiga perlumbaan flyawaynya apabila Marc Marquez dari pasukan Repsol Honda berjaya merangkul kejohanan dunia kali ketujuhnya di Motegi, Jepun, pada hujung minggu lalu. Dan di mana setiap pasukan mulai bertungkus lumus untuk menyiapkan diri bagi menghadapi pusingan MotoGP Australia yang akan berlangsung pada hujung minggu ini d Phillip Island, Ducati telah mengumumkan bahawa Alvaro Bautista akan menggantikan tempat Jorge Lorenzo yang tercedera pada perlumbaan yang berikutnya.\n\nSetelah satu kemalangan highside yang telah menimpa Lorenzo sewaktu salah satu sesi Latihan Bebas di pusingan MotoGP Thailand pada awal bulan ini, penunggang kelahiran Sepanyol berusia 31 tahun itu menyangkakan bahawa dia sudah cukup cergas untuk berlumba di Jepun pada hujung minggu yang lalu. Mengalami keretakan pergelangan tangan, kecederaan itu jauh lebih buruk dari apa yang disangkakan, dan kesakitannya tidak dapat ditanggung Lorenzo sewaktu dia mengemudi jenteranya pada sesi litar pertama di Motegi.\n\nMenurut Lorenzo, Risiko terkehelnya tulang yang patah itu adalah sebahagian daripada masalahnya. Ia terasa amat teruk sekali sewaktu pembrekan kerana badan dan minda saya tidak membenarkan saya untuk mengenakan tekanan besar pada pergelangan tangan sewaktu memasuki selekoh dan ia juga menyebabkan saya rasa tidak selamat di atas motosikal. Malang sekali kerana saya rasa seperti saya mempunyai peluang yang baik untuk memenangi perlumbaan di sini.\n\nLorenzo dikatakan telah pulang semula ke Eropah bagi memulihkan diri sebelum berlangsungnya pusingan Shell Malaysia Motorcyle Grand Prix yang akan mengambil tempat dari 2 hingga 4 November 2018 (iaitu dalam masa sepuluh hari lagi). Pasukan pengilang Ducati telah mengumumkan Alvaro Bautista dari pasukan Angel Nieto sebagai penggantinya bagi pusingan yang berikutnya di Phillip Island, Australia.\n\nAlvaro Bautista bertekad untuk mempamerkan aksi yang akan mengagumkan ketua-ketua di Ducati, mengemudi jentera Ducati Desmosedici GP18 yang terkini, di mana musim 2018 ini adalah musim terakhirnya di MotoGP sebelum beralih ke siri perlumbaan WorldSBK pada musim yang akan datang. Bautista bakal menjadi antara penunggang yang pertama akan mengemudi jentera Ducati Panigale V4 serba baharu dalam pertandingan, bersama dengan penunggang utama Ducati dalam WorldSBK, Chaz Davies.\n\nSumber imej: MotoGP\nHonda Teruja Untuk Pelajari Tentang Ducati Dari Jorge Lorenzo\n\nAdvertisements",
        "BERITA ANTARABANGSA\nMoto\nWSBK\nYamaha \n\nTen Kate Kembali Ke WorldSBK Bersama Yamaha Dan Loris Baz \n\n\nPosted on April 3, 2019 by Zarul Faiz \n\n\n\n\nPasukan Ten Kate akan kembali ke kejohanan perlumbaan motosikal pengeluaran, WorldSBK, bersama Yamaha dan Loris Baz.\nPasukan ini akan mendapat sokongan sepenuhnya Yamaha Europe dan akan memiliki kelengkapan yang sama seperti pasukan pengilang.\nPasukan tersebut telah digugurkan oleh HRC pada saat-saat terakhir pada tahun lepas.\n\n\nPasukan Ten Kate akan kembali bagi kejohanan perlumbaan motosikal pengeluaran, WorldSBK, bersama dengan Yamaha dan Loris Baz pada musim ini.\nRamai peminat kejohanan ini telah dikejutkan apabila Honda telah menggugurkan rakan kerjasama WorldSBK mereka buat sekian lama, Ten Kate, bagi musim 2019. Pengumuman itu telah dibuat oleh Honda pada 30 Oktober, dan pada ketika itu, Ten Kate telah pun menyediakan enjin, bahan dan menandatangani perjanjian dengan dua orang penunggang bagi tahun 2019 dan 2020.\nTindakan HRC itu memaksa Ten Kate untuk membubarkan pasukan perlumbaan mereka dan mengisytiharkan kemuflisan.\nNamun, ianya tidak melunturkan semangat serta azam ketua pasukan, di mana Ronald Ten Kate dengan serta merta telah memulakan perbincangan dengan para pengeluar yang lain. Dia akhirnya berjaya mencapai persetujuan bersama Yamaha Europe sebelum Krismas, namun perincian perjanjian itu hanya disahkan sepenuhnya pada bulan Januari.\nDia memutuskan untuk bersama Yamaha dan Loris Baz kerana dia akan disokong sepenuhnya oleh Yamaha Europe, dan dengan itu akan menerima pakej keseluruhan mereka. Ini bermakna dia akan menerima kelengkapan pengilang yang sama seperti pasukan Crescent Yamaha dan GYTR Yamaha.\nBagaimana pun, dia akur bahawa pasukan tersebut hanya boleh mensasarkan untuk berada di atas podium sebanyak yang mereka boleh kerana kejohanan telah pun bermula. Pasukan ini akan hanya memulakan cabaran mereka sewaktu pusingan di Jerez dari 7 hingga 9 Jun 2019.\nAdvertisements",
        "BERITA ANTARABANGSA\nMoto\nsuzuki \n\nSuzuki Failkan Paten Bagi Sebuah Enjin Satu Silinder Yang Unik \n\n\nPosted on April 30, 2019 by Zarul Faiz \n\n\n\n\nSuzuki telah memfailkan paten bagi sebuah enjin satu silinder yang istimewa.\nIa dilengkapi dengan dua palang penyambung (conrod) tetapi hanya satu omboh.\nIanya bertujuan untuk mengurangkan gegaran.\n\n\nSuzuki baharu sahaja memfailkan paten bagi sebuah enjin satu silinder yang istimewa.\nEnjin satu silinder mungkin tidak mempunyai daya kuasa kuda yang besar, tetapi, ianya mempunyai kelebihan dari segi pecutan. Selain itu, dengan memiliki satu sahaja omboh bermakna yang ia tidak mempunyai banyak bahagian yang bergerak dan dengan itu menjadikannya sebuah enjin yang ringan, yang mana memberikannya lebih kelincahan. Atas sebab inilah motosikal dirt bike dan ringan seperti KTM 390 Duke telah dilengkapi dengan enjin satu silinder.\n\nNamun, kelemahannya pula adalah gegaran yang amat dirasai, terutamanya pada kitaran yang lebih tinggi. Ia bukan sahaja menyebabkan ketidakselesaan, tetapi juga akan menyebabkan bahagian-bahagian pada motosikal untuk mulai longgar.\nBagi menangani masalah ini, enjin satu silinder telah dilengkapi dengan aci pengimbang balas. aci ini selalunya terletak di bahagian bawah, di hadapan aci engkol.\nPaten yang difailkan oleh Suzuki ini pula menunjukkan tatarajah yang berlainan.\n\nDaripada menggunakan aci pengimbang, ianya menggunakan palang penyambung (conrod) yang kedua, tanpa omboh. Dengan ini ianya bukan sahaja mengimbang lawan aci engkol, ia juga mengimbangkan lawan omboh, memberikan enjin yang lebih lancar.\nPenggunaan palang penyambung yang kedua bukanlah sesuatu yang baharu. Ducati pernah menggunakan aturcara ini dengan model Supermono. Bagaimana pun, pengeluar dari Itali tersebut telah menggunakan enjin V-Twin 90 dengan satu silinder tanpa palam pencucuh, dan dengan itu menjadikannya sebuah pam udara.\n\nAdvertisements",
        "BERITA TEMPATAN\nMoto Malaya \n\nAmaran: Jangan Terpedaya Dengan Rupa Comel Citroen C3 Aircross! \n\n\nPosted on April 24, 2019 by Amirul Azreen \n\n\n\nPeminat Citroen kini boleh berkunjung ke mana-mana pengedar rasmi terdekat untuk membuat tempahan kerana Naza Euro Motors baru sahaja melancarkan Citroen C3 Aircross SUV, hari ini.\n\nSUV dengan rekaan unik itu  yang tampil dengan tempat duduk yang luas dan selesa  dihasilkan dengan menjadikan keselamatan sebagai fokus utama.\nKetua Pegawai Eksekutif Naza Euro Motors, Yasser Awan mengakui model C3 Aircross bakal menyerlah dalam segmen B susulan memiliki rekaan yang unik.\nSUV ini lahir daripada kepakaran Citroen dalam menghasilkan rekaan modular yang selesa.\nKami yakin model C3 Aircross bakal menarik perhatian peminat SUV di negara ini kerana ini adalah kenderaan SUV sporty yang paling luas dan selamat dalam kelasnya.\n\nJangan mudah tertipu dengan reka bentuk yang tampak comel itu kerana C3 Aircross dijana dengan enjin turbocharged PureTech, yang mampu menghasilkan 110hp dengan tork maksima 205 Nm pada 1500 rpm! Hasilnya? Ia mampu mencapai kelajuan maksima 200 km/j!\n\nBagi memastikan keselesaan pemandu, model ini dilengkapi transmisi auto 6 gear dengan teknologi Tiptronic yang membantu dalam mengurangkan bunyi dan gegaran kenderaan.\n\nBukan itu sahaja, SUV ini juga bakal membuat orang ramai terpegun dengan rim aloi 4Ever diamond cut! Ini baru betul ada gaya!\nSelain daripada pemanduan harian, SUV ini turut sesuai digunakan untuk perjalanan jauh kerana memiliki ruang simpanan yang cukup besar  410L dan boleh ditingkatkan kepada 520L sekiranya kerusi diturunkan.\n\nCitroen turut menitik beratkan rekaan Urban Red Ambience yang difahamkan dapat membantu dalam menjaga kesejahteraan pemandu. Lain dari yang lain bukan?\nAntara ciri lain yang terdapat pada Citroen C3 Aircross\n\n6 beg udara\nElectronic Stability Program (ESP)\nAnti-lock Braking System (ABS)\nElectronic Brake Distribution (EBD)\nEmergency Brake Assist (EBA)\n2 ISOFIX Anchorage\nSensor Belakang + Kamera Undur dengan 180 darjah penglihatan\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto\nMoto Malaya \n\nKTM 2020: Kembalinya Jentera Off-Road 4-Lejang \n\n\nPosted on May 22, 2019 by Amirul Azreen \n\n\nKTM 500 XCF- W\nKTM mengumumkan gelombang kedua bagi model 2020 termasuk memperkenalkan semula barisan model XCF-W!\nSebelum ini, KTM berkata bahawa model EXC dual-sport sudah memadai sebagai jentera off-road. Bagaimanapun, bagi tahun 2020, pendirian KTM berubah dan mereka akan menawarkan semula model XCF-W.\nBarisan model tersebut akan kelihatan lebih kurang sama dengan jentera dual-sport namun tidak lagi dibebankan dengan peralatan DOT.\nKTM 350 XCF-W 2020\nAntara model yang bakal menggegar 2020 termasuklah KTM 150 XC-W TPI, KTM 250 XC-W TPI dan KTM 300 XC-W TPI 2-lejang, KTM 350 XCF-W dan KTM 500 XCF-W 4-lejang yang hanya dicipta untuk kegunaan off-road.\nTerkenal dalam penghasilan jentera enduro, model KTM ini akan dilengkapi pelbagai inovasi terbaru antaranya enjin berprestasi tinggi, chasis baru dengan penyerap hentakan WP XPLOR, reka bentuk ,penapis udara, sistem penyejuk, dan sistem ekzos baharu.\nKTM 300 XC-W\nPenambahbaikan ini yang digabung dengan handlebar NEKEN, brek Brembo serta rim Giant memastikan model KTM EXC dan XC-W muncul sebagai jentera off-road ekstrim dan dual-sport terbaik dalam pasaran.\nKTM juga akan menawarkan KTM Powerparts bagi pemilik yang berminat untuk menyesuaikan jentera ke tahap yang lebih tinggi.\nKTM 250 XC-W\nKTM 150 XC-W\nKetika ini masih tiada maklumat mengenai kesemua model ini akan dipasarkan di Malaysia. Mohon peminat enduro untuk bersabar!\n(SUMBER: Dirt Bike Magazine)\nAdvertisements",
        "Motosikal Buatan Khas\nMotosikal Tempahan Khas\nThruxton R\nTriumph Motorcycles \n\nTriumph Thruxton R Binaan Hedonic  Amazing \n\n\nPosted on October 11, 2018 by Zarul Faiz \n\n\n\n\nPembina motosikal buatan khas dari Perancis, Hedonic, telah mengkhususkan motosikal Triumph Thruxton R yang diberi nama Amazing.\nBahagian badan dan komponennya telah dihasilkan daripada bahan aluminium yang dibuat sendiri.\nBahagian badan aluminium yang digilap itu menyerlahkan lagi bekas perumah enjin motosikal ini.\n\n\nKami telah merumuskan bahawa motosikal Triumph Thruxton R adalah motosikal caf racer pengeluaran yang paling menyeronokkan setelah menunggang ujinya. Kami juga mengatakan yang ianya teramatlah menawan, lebih-lebih lagi setelah dilengkapi dengan pilihan tambahan reraup bullet. Ia paling hampir dengan apa yang boleh anda gambarkan sebagai kesempurnaan. Tetapi, Hedonic merasakan yang ianya boleh dipertingkatkan lagi sewaktu mereka mengkhususkan motosikal Thruxton R ini.\nTriumph Thruxton R Test & Review\n\nDi bengkel Hedonic, warga Perancis, Serge Heitz, bersama dengan pasukan ahli tukangnya, akan membina sebarang motosikal buatan khas berdasarkan tempahan dan motosikal Spirit Racer Thruxton R ini telah mempamerkan kebolehan mereka.\n\nHedonic adalah satu nama yang agak baharu dalam perusahaan pembinaan motosikal buatan khas. Serge telah menjalankan perusahaan ini atas sebab minat mendalamnya terhadap kereta, bot, dan motosikal, walaupun tidak semestinya dalam aturan tersebut. Di mana motosikal Spirit Racer telah direka dan dibina oleh Hedonic secara sepenuhnya, pelanggan diberikan peluang untuk terlibat secara langsung dalam proses rekaan supaya mereka boleh membangunkan motosikal unik mengikut citarasa masing-masing.\n\nDiberi nama Amazing, motosikal Triumph Thruxton R binaan Hedonic ini memperagakan kemahiran pembinanya dalam pembentukan keluli. Tangki bahanapi, reraup, dapra, pelitup bahagian bawah dan sisi, ke semuanya telah dibina oleh mereka sendiri bagi menghiasi susuk motosikal ini. Mereka telah meluangkan lebih daripada 150 jam dalam pembentukan komponen aluminium yang mana kemudiannya telah digilap.\n\nModel Thruxton R telah dilengkapi dengan sepasang fork Showa BFF yang cukup mengagumkan, namun, Hedonic memutuskan untuk melengkapkannya dengan fork dari motosikal Yamaha YZF-R6 kerana ianya lebih pendek. Rodanya berdiameter 16 inci dan dilitupi dengan tayar Firestone bergaya klasik. Brek standardnya dikekalkan.\n\nPalang pemegang clip-on telah dihasilkan khusus untuk diterapkan bersama silinder utama brek, kabel klac, dan tuil songsang.\n\nKokpitnya terdiri daripada tolok Motogadget tunggal, butang pencucuhan dan laras pencucuhan. Lampu amaran telah dipindahkan ke gugusan suis sebelah kiri.\n\nHedonic mengemaskan binaan ini dengan sistem ekzos buatan khas yang telah mereka hasilkan sendiri bagi mempertingkatkan lagi deraman motosikal Thruxton R ini.\n\nSumber imej: Return of the Cafe Racer\nAdvertisements",
        "BERITA ANTARABANGSA\nducati\nMotosikal Elektrik \n\nKetua Pegawai Eksekutif Ducati: Ducati Semakin Hampir Pada Pengilangan Model Elektrik \n\n\nPosted on January 18, 2019 by Zarul Faiz \n\n\nDucati Zero concept oleh Suraj Tiwari\nKetua Pegawai Eksekutif Ducati, Claudio Domenicali mengisyaratkan bahawa pengeluaran motosikal Ducati yang pertama sudah hampir tiba.\nIanya sebahagian daripada rancangan Kumpulan VW untuk bertukar ke arah kenderaan elektrik menjelang 2030.\nKebanyakan negara akan mengharamkan pengeluaran kenderaan petrol dan diesel dalam tempoh satu atau dua dekad.\n\nDucati adalah salah sebuah pengeluar yang masih belum kita dengar akan rancangan mereka untuk menghasilkan motosikal elektrik. Tetapi perkara tersebut akan berubah, menurut Ketua Pegawai Eksekutif Ducati, Claudio Domenicali.\nVolkswagen (pemilik Ducati) telah memperkenalkan inisiatif Roadmap E kira-kira enam bulan yang lalu. Pelan itu adalah untuk menghasilkan rangkaian penuh kenderaan elektrik bagi keseluruhan kumpulan VW menjelang tahun 2030.\nSelepas itu, Pengarah Urusan Ducati Barat Eropah, Edouard Lotth mengatakan bahawa Ducati sedang membangunkan sebuah model elektrik, di samping sebuah skuter. Kini, Ketua Pegawai Eksekutif Ducati, Claudio Domenicali telah menambah komennya mengenai masa hadapan kenderaan cekap tenaga Ducati.\nBercakap dengan para pelajar Universiti Bologna, Domenicali berkata, masa depan (motosikal) adalah elektrik, dan pengeluaran kenderaan cekap tenaga pertama sudah hampir tiba.\nAdakah motosikal elektrik Ducati akan kelihatan seperti motosikal konsep hasil ciptaan Suraj Tiwari?\nDucati Zero concept oleh Suraj Tiwari\nJika benar, kita mungkin akan menyaksikan kenderaan cekap tenaga Ducati pertama menjelang 2020 atau 2021. Beberapa buah negara akan telah memulakan inisiatif kenderaan elektrik mereka pada masa itu.\nBagaimana pun, kami menjangkakan yang Ducati akan menawarkan motosikal elektrik baharu mereka seiringan dengan motosikal janaan petrol buat beberapa tahun sehinggalah peraturan kenderaan cekap tenaga sepenuhnya berkuatkuasa pada tahun 2030.\nIni bermakna kita akan masih dapat menikmati Panigale buat sementara waktu.\nSementara itu, kebanyakan negara di dunia akan beralih kepada kenderaan elektrik seawal satu dekad. Pelan ini menyeru kepada pengharaman pengeluaran kenderaan diesel petrol baharu, di samping ditukar secara berperingkat dalam masa beberapa tahun.\nBagaimana pula dengan Malaysia? Selain daripada stesen pengecas yang dipasang sendiri yang dalam jumlah terhad, apakah rancangan pihak kerajaan mengenai kenderaan elektrik? Selain daripada mengkaji saranan menghadkan motosikal kapchai pada kelajuan 70km/j dan kekal di laluan kiri? (Mereka kini buat-buat lupa tentang apa yang dikatakan mengenai had laju 70km/j dan mengkaji saranan kekal di laluan kiri.)\nAdvertisements",
        "125cc\nBERITA ANTARABANGSA\nCB125M Concept\nEICMA\nHonda\nmotosikal naked\nsupermoto \n\nHonda CB125M Concept  Motosikal Mini Muktamad \n\n\nPosted on November 15, 2018 by Zarul Faiz \n\n\n\n\n\nMotosikal Honda CB125M Concept telah dipersembahkan sewaktu acara pertunjukan EICMA 2018 di Milan baru-baru ini.\nMotosikal supermoto mini itu telah diperkenalkan bersama dengan saudara kembaranya, model Honda CB125X Concept.\nAntara spesifikasi yang ada pada motosikal Honda CB125M Concept ini adalah roda 17 inci Marchesini, tayar slick Pirelli, dan ekzos SC-Project.\n\n\n\nPengenalan motosikal kembara 125cc Honda CB125X Concept sewaktu acara pertunjukan EICMA 2018 di Milan, Itali, telah diadakan bersama dengan saudaranya, iaitu motosikal super mini Honda CB125M Concept. Dalam usaha untuk menjadikan model asas Honda CB125R lebih menggiurkan, jabatan Kajian dan Pembangunan Honda Eropah telah tampil dengan jentera yang menakjubkan ini.\n\nMenurut Honda, ianya merupakan visi mereka bagi masa depan motosikal supermoto berkapasiti kecil, namun dengan hanya 125cc, ia lebih kepada sebuah motosikal mini (melainkan mereka ada rancangan untuk mengeluarkan versi 250cc atau lebih besar). Sebab mengapa motosikal berkapasiti 125cc ini diketengahkan adalah kerana kelas motosikal ini semakin mendapat perhatian di Eropah dengan anggaran perkembangan sebanyak 25%.\n\nJentera naked berfokuskan jalan raya ini didatangkan dalam skema warna merah menyala dengan bentuk futuristik yang minimalis dan amat tajam, dan bahagian pelana yang bagaikan bersatu dengan bahagian belakang yang pendek dan tinggi, serta lampu hadapan LED yang kecil.\n\nDi antara spesifikasi terbaik yang ada pada motosikal Honda CB125M Concept ini adalah roda tempa aluminium 17 inci ala supermoto, yang diliputi dengan tayar slick terbaik dari Pirelli, bahagian badan yang teramat kekar (dengan bahagian hadapan yang kelihatan seperti model Honda MSX 125, atau lebih dikenali sebagai Grom), dan yang paling menarik perhatian, sistem ekzos SC-Project.\n\nSecara keseluruhannya, kami ingin menyaksikan konsep ini terus dikilangkan, namun pada kapasiti yang lebih besar sedikit, yang mana sudah pasti lebih menyeronokkan untuk ditunggang atas litar mahu pun bagi tunggangan hujung minggu. Atau pun untuk berulang alik ke tempat kerja, Mahu pun ke kedai yang berdekatan dengan rumah. Pendek kata, ke mana-mana sahaja. Kami betul-betul inginkannya.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nHonda CB125X Concept  Masa Depan Motosikal Adventure-Touring?\n\nAdvertisements",
        "BERITA ANTARABANGSA\nducati \n\nPusat Latihan Ducati Asia Pacific Training Centre Dibuka \n\n\nPosted on February 28, 2019 by Zarul Faiz \n\n\n\n\nDucati telah membuka sebuah fasiliti latihan yang canggih di kilangnya di Rayong, Thailand.\nBergelar Ducati Asia Pacific Training Centre, ia akan menganjurkan sejumlah besar program latihan.\nProgram ini akan mempertingkatkan lagi pengalaman pengguna dan membolehkan mereka menyelami dunia Ducati.\n\n\nDucati telah membuka pusat latihan yang baharu dan canggih mereka di kilang Ducati di Rayong, Thailand.\nPengeluar dari Itali itu berharap dapat mempertingkatkan lagi tahap pengalaman pengguna dalam setiap aspek dalam rangkaian pengedar mereka di rantau Asia Pasifik. Mulai sekarang, sebarang latihan jenama, kursus DRE (Ducati Riding Experience) serta latihan teknikal akan dijalankan di pusat latihan Ducati Asia Pacific Training Centre ini.\n\nDominique Cheraki (Pengarah Pasaran Asia Ducati), berkata, Program latihan terbaik dunia tiada gunanya sekiranya kita tidak mempunyai kesungguhan untuk melaksanakannya dengan sempurna, konsisten, dan secara intensif. Pusat latihan baharu kami ini dilengkapi dengan fasiliti tercanggih yang membolehkan kami untuk melaksanakan latihan teknikal dan jenama yang berkesan kepada semua orang dari keseluruhan rangkaian pengedar Ducati Asia Pasifik.\nDucati APAC telah memulakan Genius Program pada tahun lalu sebagai sebahagian daripada matlamat ini yang telah dimulakan sejak tahun 2016. Program ini terdiri daripada beberapa buah kursus dan latihan yang bukan sahaja mengesahkan kemahiran dan pengetahuan juruteknik Ducati, tetapi ia juga membuka haluan kerjaya kepada mereka berdasarkan tahap kemahiran berbeza dan sijil yang telah mereka perolehi.\n\nDucati APAC Training Centre juga akan menganjurkan latihan jenama bagi meningkatkan lagi pengalaman pengguna dengan produk Ducati, di samping memperkenalkan mereka kepada dunia Ducati yang terdiri daripada pencapaian semasa dan masa lampau pengeluar berkenaan dalam perlumbaan motosikal, komuniti atas dan luar talian, serta penghayatan gaya hidup jenama berkenaan.\nPengarah Urusan Ducati Motor Thailand, Alberto Strada, berkata, Dengan adanya fasiliti serba baharu ini, Ducati Motor Thailand menjadi hab Ducati yang lebih baik untuk rantau Asia Pasifik. Ditubuhkan pada tahun 2010 sebagai kilang pengeluaran untuk negara-negara ASEAN, fasiliti di Thailand ini telah menjadi tuan rumah bagi jabatan Jualan, Pemasaran, dan Selepas Jualan sejak tahun 2011 dan kini kami berbesar hati menjadi tuan rumah bagi Ducati Asia Pacific Training Centre, satu pencapaian tambahan dalam usaha membangunkan dan memperkukuhkan jenama Ducati di seluruh rantau ini.\n\nDucati APAC Training Center, yang telah mendapat manfaat Board of Investment, meliputi kawasan melebihi 200 meter per segi, yang diperolehi dengan atur cara modularnya, boleh menganjurkan beberapa buah sesi latihan pada satu-satu masa. Selain itu, dengan adanya teknologi augmented reality, enjin latihan dan bengkel latihan, lebih daripada 230 orang juruteknik dan 100 orang kakitangan wakil pengedar akan dapat menyediakan kepada para pelanggan Ducati dengan pengalaman 360 darjah di seluruh rantau ini pada tahun 2019.\nDucati terus mempertingkatkan tanda aras dalam tahap kecanggihan produknya dan ianya penting bagi kami untuk memastikan yang jaringan pengedar kami senantiasa bersedia dan dikemaskini dari segi teknikal bagi menyediakan perkhidmatan terbaik kepada para pelanggan kami. Selain itu, kami tidak lupa juga mengenai motosikal para pelanggan kami dan atas sebab itu kami turut memiliki 14 buah enjin latihan yang kami gunakan bagi melatih rangkaian pengedar kami berkenaan dengan setiap model Ducati, bermula dari tahun 1980 hingga sekarang, ujar Luca Stasi, Pengarah Jabatan Selepas Jualan.\n\nOperasi fasiliti telah pun bermula dan kumpulan kakitangan Ducati dari Thailand, India, China, Korea Selatan, dan lain-lain telah dijadualkan untuk menggunakan fasiliti yang canggih ini pada minggu-minggu yang akan datang.\n\nAdvertisements",
        "BERITA ANTARABANGSA\nMoto Malaya \n\nHyundai, Kia Ungguli Ranking Kereta Paling Berkualiti 2019 \n\n\nPosted on June 21, 2019 by Amirul Azreen \n\n\n\n\nBila kita tanya pembeli, kereta apa yang paling boleh diharap? Pastinya rata-rata akan menyebut kereta Jepun diikuti jenama Eropah dan sebagainya. Apa yang pasti tiada siapa yang akan menyebut jenama kereta Korea.\nBagaimanapun, menurut kajian kualiti Amerika Syarikat oleh JD Power mendapati, jenama kereta Korea menewaskan kereta Eropah dan Amerika Syarikat daripada aspek kualiti!\nRanking tersebut  yang ditentukan berdasarkan jumlah masalah yang dihadapi pembeli baru dalam tiga bulan pertama  menyaksikan Genesis (jenama mewah Hyundai) mengungguli tempat pertama dengan hanya 63 masalah bagi setiap 100 kenderaan.\nSementara tempat kedua dan ketiga diisi Kia dan Hyundai sekaligus menjadikan jenama kereta Korea menerajui kedudukan tiga terbaik!\n\nKedudukan seterusnya diikuti, Ford,Lincoln dan Chevrolet yang diekori rapat Lexus dan Toyota yang mewakili purata industri kenderaan (Industry Average).\n\nLebih bawah daripada markah purata industri, anda akan jumpa jenama Eropah lain; Mercedes-Benz, Audi, BMW, Volvo dan Volkswagen manakala Land Rover dan Jaguar mengisi slot tercorot.\n\nMenurut laporan wired.com, jurucakap bagi Land Rover dan Jaguar  kedua-duanya dimiliki Tata Motors  berkata pertambahan ciri Apple CarPlay dan Android Auto telah mengurangkan aduan pengguna terhadap sistem infotainment kedua-dua jenama.\n\nSementara wakil Mercedes-Benz menegaskan bahawa keputusan kajian oleh JD Powers tidak mencerminkan pengalaman sepenuhnya oleh pengguna sebaliknya hanya akan digunakan bagi melakukan kerja-kerja penambahbaikan yang kecil.\nKetika kajian ini diterbitkan, jurucakap Volkswagen mendakwa ranking tersebut dipengaruhi isu yang melanda model Jetta  lima kali dipanggil semula dalam tempoh beberapa bulan pertama sejak dilancarkan.\nNamun, bagi penyelia kajian kualiti kenderaan JD Powers, Dave Sargent menepis dakwanan terbabit.\nKeputusan ini bukan satu perkara yang mengejutkan. Pengeluar kereta Korea sering kali melakukan penambahbaikan saban tahun terutamanya daripada aspek sistem infotainment yang menggabungkan sistem navigasi, muzik dan pengaktifan suara,jelasnya.\nAntara masalah yang sering diajukan pengguna adalah, lampu depan tidak berfungsi, sistem voice recognition gagal mengecam suara terutamanya ketika mahu membuat panggilan.\nDisebabkan penghasilan kereta sekarang adalah lebih baik jadi pemilik kereta kini memberikan tumpuan terhadap perkara-perkara yang kecil sekaligus memberi kesan terhadap ranking yang dipaparkan.\nAdvertisements",
        "BERITA ANTARABANGSA\nducati\nPanigale V4 R 2019\nWorldSBK 2019\nWSBK \n\nWorldSBK Phillip Island 2019: Bautista Dan Ducati Tunjuk Taring Dalam Perlumbaan Sulung Mereka \n\n\nPosted on February 23, 2019 by Zarul Faiz \n\n\nAlvaro Bautista di atas motosikal Ducati Panigale V4 R  Sumber imej: Eurosport\n\nAlvaro Bautista dan jentera Ducati Panigale V4 R baharu telah mendominasi lapangan WorldSBK 2019 dalam perlumbaan pembukaan di Phillip Island, Australia.\nDia berjaya menamatkan perlumbaan dengan perbezaan masa sebanyak 14.9 saat di hadapan Jonathan Rea.\nTerdapat empat pengeluar berbeza mengisi lima tempat teratas perlumbaan ini.\n\n\nIanya satu permulaan yang cukup memberangsangkan buat Alvaro Bautista dan jentera Ducati Panigale V4 R di mana mereka telah memenangi Perlumbaan 1 dalam pusingan pembukaan kejohanan Pirelli WorldSBK 2019 di Phillip Island, Australia.\nBautista dan Ducati telah meluru pantas menduduki tempat pertama pada selekoh 3 di pusingan pertama. Catatan masanya cukup pantas sekali sehinggakan Bautista telah membuka jurang sejauh 8 saat di hadapan menjelang pertengahan perlumbaan. Dia akhirnya telah melintasi garisan penamat dengan jurang masa 14.9 saat di hadapan penunggang di tempat kedua.\nAlvaro Bautista merupakan penunggang rookie pertama yang memenangi perlumbaan WorldSBK dalam kemunculan pertamanya sejak Max Biaggi pada tahun 2007.\nDengan Bautista berada nun jauh di hadapan, para pesaingnya terpaksa bertarung sesama mereka. Berbanding tahun-tahun sebelum ini di mana juara dunia empat kali Jonathan Rea (Kawasaki Racing Team) dengan mudah mendominasi pesaingnya, Rea telah berdepan dengan cabaran sengit daripada para pesaing yang lain pada kali ini. Teman sepasukannya yang baharu, Leon Haslam, ternyata pencabar terdekatnya, diikuti oleh Alex Lowes (PATA Yamaha WorldSBK Team).\nHaslam berjaya memintas Rea namun malangnya telah terbabas. Dia berjaya mengemudi semula jenteranya dan menamatkan perlumbaan di tempat ke-15.\nJauh di belakang, Tom Sykes (BMW Motorrad WorldSBK Team) bersaing sengit dengan Toprak Razgatlioglu yang menunggang bagi pasukan Turkish Puccetti Racing Kawasaki. Motosikal Sykes jelas kelihatan sukar untuk menyaingi jentera tunggangan Toprak di haluan lurus.\nMarco Melandri (GRT Yamaha WorldSBK) juga seorang lagi penunggang yang telah beraksi cemerlang. Dia berjaya meloloskan diri dari kelompok tengah penunggang, bermula dengan memintas Michael van der Mark untuk menduduki tempat ke-enam, sebelum mengejar Sykes, Razgatlioglu, dan Lowes yang menduduki tempat ke-tiga. Melandri berjaya memperoleh tempat podium terakhir, meninggalkan Lowes di tempat ke-empat.\nMichael van der Mark berjaya menduduki tempat ke-lima, manakala Razgatlioglu berjaya mengekang cabaran Sykes bagi menduduki tempat ke-enam.\nKisah utama hari ini sudah semestinya perlumbaan sulung yang memberangsangkan buat Bautista dan jentera Panigale V4 R. Teman sepasukannya, Chaz Davies masih sedang menyesuaikan diri dengan motosikal tersebut dan telah menamatkan perlumbaan di tempat ke-10.\nKeputusan ini bermakna terdapat empat buah pengilang yang berbeza yang menduduki lima tempat teratas, termasuklah sebuah pasukan persendirian (pasukan Melandri, GRT Yamaha).\nPerlumbaan 2 dan perlumbaan pecut baharu akan diadakan esok (Ahad, 24 Januari 2019).\n\nAdvertisements",
        "BERITA TEMPATAN\nKereta\nMoto Malaya\nPorsche \n\nSDAP Buka Kedai Pop-Up Porsche di Pulau Pinang \n\n\nPosted on March 12, 2019 by Amirul Azreen \n\n\n\n\nSime Darby Auto Performance (SDAP), pengimport rasmi kenderaan Porsche di Malaysia telah membuka kedai pop-uppertama di pusat bandaraya Pulau Pinang. Kedai tersebut terletak di pusat membeli-belah Gurney Paragon di Jalan Kelawai.\nPeminat Porsche yang bertandang ke kedai pop-up tersebut akan disajikan dengan suasana mewah sambil menikmati secawan kopi gourmet ketika meninjau kereta yang terdapat di situ.\n\nSelain itu, pengunjung turut diberi peluang memandu uji jentera Porsche yang disediakan  dengan syarat membuat temu janji lebih awal dengan Pusat Porsche Pulau Pinang.\nBukan itu sahaja, pakaian dan aksesori Porsche Driver Selection turut boleh didapati di kedai tersebut.\n\nSebagai komitmen kami untuk menyediakan pengalaman unik dan tidak ternilai kepada pemilik Porsche di bahagian Utara, kedai pop-up kami menawarkan servis drop-off- selepas mengadakan temu janji  sekiranya pemilik mahu menyelenggara kereta mereka. Pelanggan boleh meninggalkan kereta mereka sementara kami akan menguruskan penghantaran dan servis di Pusat Porsche Pulau Pinang,jelas Ketua Pengarah Eksekutif SDAP, Christopher Hunter.\nKedai tersebut turut bakal menampilkan model 718 Cayman SportDesign Series yang baru dilancarkan. Siri terbaru itu merupakan model paling menyerlah dalam barisan 718 lain bukan sahaja daripada aspek prestasi bahkan reka bentuk dan gaya.\n\nDijual pada harga RM625,000 dengan hanya terhad kepada 15 unit sahaja, model 718 Cayman SportDesign didatangkan dengan waranti empat tahun dan pakej penyelenggaraan percuma.\n\nAdvertisements",
        "BERITA TEMPATAN\nBMW Motorrad\nMoto\nOption 719 \n\nPratonton Option 719 Di BMW Motorrad Auto Bavaria \n\n\nPosted on April 14, 2019 by Zarul Faiz \n\n\n\n\nBMW Motorrad Auto Bavaria telah menganjurkan satu majlis pratonton istimewa untuk Option 719 malam semalam.\nOption 719 adalah sebahagian daripada program pengkhususan selepas pengilangan BMW Motorrad Spezial.\nOption 719 ini boleh didapati buat masa ini bagi rangkaian R nineT, K-Series, dan C-Series.\n\n\nBMW Motorrad Auto Bavari telah menganjurkan satu acara pratonton istimewa bagi Option 719 malam semalam. Majlis istimewa ini telah diadakan bersempena dengan festival BMW Motorrad Fest mereka.\nAuto Bavaria telah memperkenalkan empat buah motosikal R nineT dengan kemasan warna Option 719 yang berbeza. Seorang pemilik, Dato Ariffudin Mokhtar juga turut menerima penyerahan sebuah motosikal R nineT Pure yang diperkemaskan dengan pilihan warna Black Storm/Metallic Auburn.\n\nIa cukup padan sekali untuk memperkenalkan Option 719 dengan motosikal dari rangkaian R nineT, memandangkan rangkaian tersebut telah direka dengan tujuan untuk diubah suai. Ianya masa yang tepat sekali untuk melancarkan program berkenaan memandangkan Option 719 ini telah diperkenalkan buat beberapa ketika.\n\nOption 719 adalah sebahagian daripada program pengkhususan selepas pengilangan BMW Motorrad Spezial. Pemilik boleh memilih pilihan istimewa untuk motosikal BMW mereka sebelum ia tiba di bilik pameran atau mereka boleh mendapatkan alat gantinya pada masa yang kemudian. Bergantung pada enjinnya, pengguna boleh pilih dari katalognya yang lengkap dengan pelbagai komponen seperti penutup takungan bendalir, billet brek, penutup enjin, tuil tangan, dan kemasan warna.\n\nKerja-kerja pengkhususan dijalankan oleh para pakar dari BMW, yang akan melakukan kerja-kerja pinstriping, mengilap, mencanai billet, jahitan pelana kulit dan sebagainya.\n\nPengubahsuaian motosikal menggunakan Option 719 juga bermakna yang waranti motosikal tersebut tidak terbatal. Selain itu, para pengguna juga dijamin yang kerja yang dijalankan akan dilakukan oleh kakitangan terlatih, memastikan kualiti kerja yang terbaik.\n\nOption 719 ini kini boleh didapati bagi rangkaian R nineT, rangkaian motosikal tourer K-Series, dan rangkaian kenderaan mobiliti urban (skuter) C-Series, di mana mereka juga ada rancangan bagi meluaskannya ke rangkaian motosikal kembara (GS) dan motosikal lumba (S 1000 RR).\n\nAnda boleh mendapatkan maklumat yang lanjut mengenai Option 719 dengan melayari laman sesawang BMW Motorrad Spezial.\n\nBagi mereka yang berminat, anda boleh kunjungi bilik pameran BMW Motorrad Auto Bavaria. Sila layari laman Facebook BMW Motorrad Malaysia, dan laman sesawang BMW Motorrad Malaysia untuk mendapatkan maklumat lanjut mengenai motosikal BMW.\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Sprint 150\nTunggang Uji\nvespa \n\nTunggang Uji Vespa Sprint 150 ABS  Jentera Itali Yang Selesa, Berprestij, Dan Menawan \n\n\nPosted on March 12, 2019March 12, 2019 by Zarul Faiz \n\n\n\n\nGenerasi terkini model Vespa Sprint 150 ABS telah dilancarkan pada tahun lepas bersama dengan saudaranya, model Primavera 150 dan GTS 300 SuperSport.\nModel Vespa paling sporty ini didatangkan dengan enjin satu silinder i-Get 155cc terkini yang menawarkan prestasi dan tahap penggunaan bahanapi yang memuaskan.\nDi sini kami ingin menjawab persoalan sama ada model Sprint 150 ini benar-benar model yang lebih sporty atau hanya sekadar skuter dengan rupa bentuk yang moden dengan pelbagai perhiasan baharu.\n\n\n\nPasaran skuter di Malaysia telah dipenuhi dengan pelbagai pilihan merangkumi bermacam-macam jenama, kapasiti, rupa bentuk, dan untuk tugas yang berbeza yang menjadikan anda rambang mata untuk membuat pilihan yang paling sesuai untuk diri anda. Dengan begitu banyak pilihan, memilih model yang paling sesuai dengan kemahuan dan keperluan anda adalah satu cabaran yang berat namun, skuter Vespa Sprint 150 ABS 2018 ini mungkin dapat menjadikan tugas tersebut lebih mudah.\n\nVespa Malaysia telah melancarkan generasi terkini Vespa Sprint 150 ABS bersama dengan saudaranya, Primavera 150 ABS, dan GTS 300 SuperSport sewaktu konvensyen kasut Sneakerlah di MidValley Megamall. Semenjak itu, kami teringin untuk menunggang uji model Vespa ini kerana penulis sendiri pemilik skuter Vespa moden (Vespa Primavera 150 generasi sebelum ini, sebelum munculnya enjin i-Get baharu).\n\nSkuter Vespa Sprint 150 ABS ini cukup mudah dikenali dengan rupa bentuk dan personanya yang ikonik itu. Dilabel sebagai pilihan small body Vespa yang paling sporty dalam rangkaiannya yang terkini, fokus utama skuter Sprint ini adalah untuk menawan hati golongan yang lebih muda dengan gaya hidup yang ranggi ini. Berdasarkan rupa bentuknya itu, kami yakin sekali yang skuter ini berjaya dalam matlamatnya itu.\n\nVespa yang moden ini telah dimodenkan lagi dengan pengenalan aturcara lampu hadapan LED sepenuhnya yang memberikannya rupa paras yang lebih muda dan sporty. Dirumahkan dalam perumah bersegi empat tepat tanda pengenalannya itu, mereka yang lebih gemar dengan reka bentuk yang lebih kontemporari pasti menghargai bahagian luaran Sprint yang lebih ranggi berbanding dengan tawaran Vespa yang menawarkan aura yang lebih klasik (kecuali untuk model Vespa S125, yang merupakan versi Sprint yang lebih kecil).\n\nBergerak ke bahagian sisi dan belakangnya, skuter Sprint ini masih mempunyai rekabentuk Vespa yang ikonik yang masih digemari dan disukai ramai penggemar motosikal di Malaysia. Jadi tidak menghairankanlah apabila anda dapat melihat sejumlah bilangan unit yang ada di dalam bandar berbanding tahun-tahun sebelum ini. Salah satu ciri terbaik skuter Sprint sudah semestinya roda aluminium 12 inci rekaan baharu mereka yang meningkatkan lagi rupa paras sporty keseluruhannya.\n\nAnda semua mungkin menganggap ianya satu lagi pengemaskinian kosmetik (termasuklah reka bentuk tie hadapannya) tetapi, bila didatangkan dengan tayar Maxxis, model Sprint ini telah menawarkan pengalaman menunggang yang ketara lebih sporty berbanding dengan Primavera 150 ABS yang berupa bentuk lebih klasik (yang menggunakan pilihan tayar Vee pada salah sebuah unit tunggang uji yang telah kami nampak).\n\nDigandingkan dengan enjin empat lejang, satu silinder, sejukan udara i-Get 155cc yang patuh Euro4, model Sprint 150 ABS ini menghasilkan sekitar 12.9hp pada 7,750rpm dan 12.8Nm tork maksima pada 6,500rpm. Ianya enjin yang sama yang boleh didapati pada skuter Primavera 150 ABS tetapi, melalui pengalaman kami sendiri, skuter Sprint ini memberikan prestasi pemecutan yang lebih baik sedikit sesuai dengan tarikannya yang lebih sporty.\n\nKelajuan tertinggi yang dicatat dalam laman sesawang rasmi mereka adalah 91km/j tetapi kami telah berjaya mencapai kelajuan tertinggi 110km/j (lebih pantas sedikit jika turun bukit). Ada sahaja tawaran 150cc yang lain dalam pasaran yang lebih pantas namun bagi Vespa, mereka menawarkan sesuatu yang lebih dinamik dan menjimatkan bahanapi dalam segmen skuter moden klasik.\n\nDengan kapasiti penuh bahanapi sebanyak 8 liter, skuter Sprint (dengan kadar penggunaan bahanapi 44km per liter) mampu ditunggang sejauh 350km sebelum perlu berhenti untuk isian semula. Ini hanya secara teori berdasarkan gaya penunggangan amat menjimatkan tetapi berdasarkan pengalaman dunia sebenar kami (campuran penunggangan dalam bandar yang sesak, kesesakan trafik, dan penunggangan atas lebuh raya), kami berjaya mencapai jarak lebih sedikit dari 200km sebelum lampu amaran bahanapi mulai menyala.\n\nDari segi penunggangannya pula, kami dapati yang model Sprint ini menawarkan tahap kestabilan yang hebat walaupun ketika bergerak dengan kelajuan yang tinggi. Kenyataan yang berikutnya ini mungkin kedengaran agak melampau tetapi kami sejujurnya percaya yang keseluruhan rangkaian Vespa moden menawarkan antara pengalaman menunggang yang paling hebat dan selesa, meskipun ketika ditunggang pada tahap maksimumnya. Tiada gegaran atau goyangan yang tidak menyelesakan, ianya cukup lancar sekali.\n\nCiri moden lain yang ada pada skuter Sprint 150 ABS ini adalah peranti nyah-kecurian elektronik (untuk memberikan ketenangan jiwa apabila ia diparkir di kawasan yang agak meragukan), unit ABS hadapan (untuk keselamatan, brek belakangnya kekal bergaya klasik dengan brek dram), dan pelana yang boleh dibuka secara mekanikal di mana ruangan simpanan bawah pelana boleh dibuka dengan menekan sebuah butang berhampiran slot kunci penghidup enjin.\n\nRuangan simpanannya agak memuaskan di mana anda boleh memuatkan sebuah helmet open face dan sut pelindung hujan dengan mudah (terdapat juga ruangan simpanan yang lebih kecil di bahagian hadapan di mana anda boleh muatkan telefon pintar dan dompet anda). Ruangan simpanan bawah pelana yang boleh dibuka secara kawalan jauh itu adalah satu tambahan yang cukup dialukan berbanding dengan model sebelum ini di mana anda perlu membukanya secara manual dengan menggunakan kunci.\n\nDari segi reliabiliti, Vespa memastikan semua bahawa tawaran generasi terkini mereka ini telah dibina dengan bahan-bahan yang berkualiti lebih tinggi namun satu-satunya cara untuk benar-benar mengujinya adalah dengan mengadakan ujian tempoh panjang. Kami mungkin tidak akan dapat mengujinya dalam masa yang terdekat ini namun berdasarkan testimoni oleh para pemiliknya, ianya cukup baik sekali setakat ini. Ini termasuklah dari mereka yang menunggang skuter ini setiap hari dan juga untuk perjalanan jarak jauh yang kerap (termasuklah ke Thailand).\n\nNaza Premira (Vespa Malaysia) menawarkan model Vespa Sprint 150 ABS 2018 ini pada harga RM16,400 (harga asas tidak termasuk cukai dan insurans) dengan empat pilihan warna berbeza; Blue Matt, Monte Bianco, Rosso Dragon, dan Grigio Titantio.\nSkuter Vespa Sprint ini juga didatangkan dengan rangkaian luas aksesori untuk pengubahsuaian termasuklah top box khusus, penyandar belakang, penghadang angin buatan khas dengan logo Vespa dan madgad krom hadapan dan belakang bagi mempertingkatkan lagi skuter Sprint baharu anda ini.\n\nKesimpulan yang dapat kami buat di sinilah adalah model Sprint 150 ABS ini ternyata sebuah pilihan yang menyeronokkan buat mereka yang sanggup berbelanja untuk mendapatkan sesuatu yang jelas sekali jauh lebih bergaya pada waktu dan ketika ini. Kestabilan adalah ciri utamanya yang kukuh yang mana dapat membantu dalam memberikan lebih keselesaan dalam perjalanan harian anda, digandingkan dengan prestasi yang memuaskan. Tidak kiralah sama ada anda seorang belia yang baharu sahaja mendapat lesen anda mahu pun seorang eksekutif syarikat yang berjaya, model Sprint 150 ABS ini cukup sesuai sekali dengan anda.\nInginkan sesuatu yang lebih istimewa? Beleklah tawaran terkini Vespa, edisi Notte yang disediakan untuk model Sprint dan GTS 300. Slogan mereka? For those who own the night.\nVespa Notte Sprint 150 & GTS Super 300 2019 edisi khas dilancarkan! Dari RM17,700\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nPerodua \n\nPerodua sumbang 50 Myvi kepada Bomba & institusi pengajian tinggi! \n\n\nPosted on December 7, 2018 by Sep Irran \n\n\n\nPerodua akan menyumbang 50 buah Myvi kepada Jabatan Bomba dan Penyelamat Negeri Perak serta 25 institusi pengajian tinggi di seluruh negara (untuk kegunaan dalam latihan dan penyelidikan), menjadikan ia antara penyerahan kenderaan terbesar yang pernah dilaksanakan oleh mereka. 25 institusi pendidikan tinggi ini merangkumi universiti, institusi vokasional, teknikal, latihan industri dan kemahiran belia.\n\nKami menyumbang tujuh buah Myvi generasi terbaharu dan 43 buah Myvi generasi sebelumnya kepada organisasi-organisasi ini dengan harapan ia dapat dimanfaatkan di dalam penyelidikan, latihan dan pembelajaran mereka, kata Presiden dan Ketua Pegawai Eksekutif Perodua, Datuk (Dr) Aminar Rashid Salleh.\nDengan lebih sejuta unit dijual sejak kelahirannya pada tahun 2005, Myvi merupakan model kenderaan terlaris di Malaysia selama 13 tahun berturut-turut. Justeru itu, Myvi sangat sesuai untuk tujuan penyelidikan dan latihan tempatan kerana ia adalah model yang paling dekat mewakili kenderaan di Malaysia, tambah beliau.\n\nSebagai syarikat People First, Perodua gigih memperkasakan golongan belia melalui pendidikan, kerana merekalah bakal pemimpin Malaysia dan peneraju masa hadapan industri automotif tempatan. Inisiatif-inisiatif pendidikan kami termasuk Perodua Eco Challenge dan Perodua Youth Training Programme (PYTP). PYTP merupakan program Tanggungjawab Korporat yang paling lama telah kami laksanakan, menghasilkan lebih 630 graduan sejak 1999, kata Datuk (Dr) Aminar.\n\nAwal tahun ini, mereka juga telah mengadakan majlis konvokesyen untuk 141 belia yang dilatih dengan kerjasama Jabatan Pembangunan Kemahiran, melayakkan mereka untuk menerima Sijil Kemahiran Malaysia (SKM) berdasarkan kecekapan teknikal and vokasional. Lebih 70% daripada mereka akan berkhidmat dipusat servis dan fasiliti Badan & Cat (Body & Paint) di seluruh negara.\nPerodua Myvi GT  Konsep garang luar biasa!\n\nAdvertisements",
        "BERITA TEMPATAN\nMoto Malaya \n\nPemilik Terkilan, Kaliper Aprilia RSV4 Dan Ducati Panigale 899 Dicuri! \n\n\nPosted on July 11, 2019 by Amirul Azreen \n\n\n\nSeorang pemilik motosikal menjadi mangsa kes kecurian brek kaliper yang berlaku di Bandar Baru Bangi, semalam.\nMenurut perkongsian di laman Facebook Moto Garage Puchong, mangsa kehilangan brek kaliper yang terdapat pada kedua-dua motosikal miliknya,  sebuah Aprilia RSV4 dan Ducati Panigale 899!\n\nLebih memeranjatkan, mangsa tinggal di rumah teres berpagar dan berkunci namun pencuri masih berani masuk ke dalam kawasan rumah untuk melakukan kerja terkutuk itu.\n\nKes kecurian brek kaliper semakin menjadi-jadi di Malaysia  penulis sendiri pernah menjadi mangsa selepas hanya empat minggu motosikal keluar kedai.\nBeberapa bulan lalu, seorang penunggang motosikal yang sedang menjelajah seluruh dunia turut menerima nasib sama ketika singgah di Pulau Pinang.\nAdvertisements",
        "CB250R\nHonda\nTunggang Uji\ntzm150 \n\nTunggang Uji Honda CB250R 2019  Ringkas Namun Menyeronokkan \n\n\nPosted on February 22, 2019 by Zarul Faiz \n\n\n\n\nMotosikal Honda CB250R 2019 adalah sebuah model yang disasarkan untuk penunggang baharu dan juga yang berpengalaman.\nIanya merupakan sebahagian daripada rangkaian Neo Sports Caf Honda.\nIa mengimbau kembali keseronokan sesuatu yang ringkas, mudah difahami, dan mampu milik.\n\n\nKita sentiasa menginginkan lebih banyak kuasa. Kuasa, kuasa, dan lebih banyak kuasa, namun, ia tidak pernah mencukupi. Bagaimana pun, motosikal Honda CB250R 2019 mungkin mampu mengubah fikiran anda.\nHonda telah mensasarkan model CB250R ini untuk penunggang baharu dan juga yang berpengalaman, dilengkapi dengan ke semua ciri keperluan asas yang diperlukan semua penunggang.\nPengenalan kepada Honda CB250R 2019\nMotosikal CB250R ini mengambil ilham penggayaan daripada saudaranya yang lebih besar, CB1000R, sebagai sebahagian daripada rangkaian Neo Sport Caf. Ketiga-tiga perkataan Neo, Sport, dan Caf ini merujuk kepada gabungan penggayaan klasik dan moden. Secara ringkas, reka bentuk rangkaian ini bukanlah rekaan moden retro seperti CB1100F, dan ianya bukanlah rekaan kontemporari penuh seperti, sebagai contoh, VFR800.\n\nJadi, apa yang anda ada adalah lampu hadapan LED bulat dengan kerangka tiub keluli yang digabungkan dengan lekuk garis berbilang sudut di atas tangki bahanapi dan juga elemen moden. Dan dengan itu, rupa bentuk motosikal ini tidak syak lagi seperti sebuah Honda CB, tetapi dengan sedikit perbezaan.\nBahagian Utama\nMotosikal ini dijana oleh enjin satu silinder, empat injap, DOHC, 250cc. Ia mampu menghasilkan 27hp pada 9,000rpm dan 23.3Nm tork pada 8,000rpm.\n\nSuspensinya telah dikendalikan oleh sepasang fork terbalik di bahagian hadapan dan penyerap hentakan belakang tunggal di bahagian belakang. ABS didatangkan sebagai kelengkapan standard.\nGugusan instrumennya adalah LCD sepenuhnya, ke semua lampunya adalah lampu LED.\n\nPenunggangan Motosikal Honda CB250R\nEnjinnya hidup dengan mudah dan seperti kebiasaan bagi sebuah Honda, senyap, begitu juga dengan ekzosnya. Palang pemegangnya yang tirus itu dipaut secara rubber-mounted, mengasingkan gegaran enjin daripada tangan anda.\nMotosikal ini cukup laju kitarannya. Pulas pendikitnya dan lihatlah sendiri jarumnya melonjak naik pada takometer.\n\nOleh kerana ianya motosikal berkapasiti kecil, penulis anggap yang penulis perlu memulas pendikitnya dengan banyak dan gelincirkan klacnya untuk mula bergerak. Rupa-rupanya, tidak perlu pun kerana enjinnya agak berdaya kilas bagi sebuah motosikal 250.\nDalam bandar, kadar pemecutan CB250R ini adalah kelebihan utamanya. Bagaimana pun, ia bagaikan tidak pernah semput dan kami juga tidak pernah mencecah pengehad kitarannya. Kebiasaan bagi motosikal berkapasiti kecil seperti ini, seorang penunggang itu perlu ligat menggunakan kaki kirinya, namun, ianya berbeza bagi motosikal ini. Apa yang anda perlu lakukan adalah pilih gear anda dan pulas pendikitnya.\n\nBercakap mengenai pendikitnya, sistem suntikan bahanapi PGM-Fi itu memberikan tindak balas yang linear dan lancar. Ianya sebuah bantuan yang hebat buat penunggang baharu dan suatu kelebihan bagi penunggang berpengalaman untuk memulas pendikit dengan lebih awal sewaktu menyelekoh.\nSuspensinya juga bertindak dengan agak bagus. Namun, kerana ianya sebuah motosikal yang ringan, seberat 145kg sahaja, bonggol yang lebih tajam dan lubang yang lebih dalam masih boleh dirasai.\n\nSatu ujian suspensi yang baik adalah dengan meluru masuk dalam selekoh pada kelajuan tinggi. Tidak sekali pun casisnya melawan kehendak penunggang. Pulas penuh pendikit di selekoh panjang? Suspensinya tidak terhenggut-henggut.\nDi sinilah di mana anda menemui keseronokan menunggang motosikal ringan seperti CB250R ini kerana anda tidak perlu risau akan pembrekan yang keras. Meluru masuk sahaja ke dalam selekoh, brek dengan lebih awal, lepaskan brek dengan lebih awal dan pusing masuk selekoh. Dan jangan lupa untuk memulas penuh pendikit anda sewaktu keluar selekoh.\n\nSifatnya yang ringan itu membolehkannya untuk bertindak balas dengan segera terhadap pembrekan. Angkup brek hadapan pautan jejarinya itu memberikan tindak balas yang menakjubkan di hujung jari.\nDi atas lebuhraya, kami turut kagum dengan betapa mudahnya ia mengekalkan kelajuan bersiar 120km/j tanpa enjinnya terasa seperti hendak meletup.\n\nAkhir sekali, ianya antara sebahagian kecil motosikal yang disukai oleh isteri penulis. Dia mendapati yang pelana dan suspensinya amat selesa, di samping mudah baginya untuk mencapai tangannya ke tangki bahanapi.\nKesimpulan\nDisasarkan untuk penunggang baharu dan juga yang berpengalaman mungkin kedengaran seperti ia ada berlaku salah faham, namun, motosikal Honda CB250R 2019 ini ada mempamerkan sifat-sifat tersebut.\nIanya amat mudah untuk difahami oleh penunggang baharu dan anda tidak akan mudah bosan dengannya kerana ia mampu melakukan apa sahaja yang andaarahkannya. Bagi penunggang berpengalaman, ianya sebuah motosikal yang mampu mengingatkan anda semula akan keseronokan dan betapa mudahnya menunggang motosikal ringan.\nDitetapkan pada harga RM22,999 (harga asas tidak termasuk insurans), ianya suatu pembelian yang berbaloi.\n\nSPESIFIKASI TEKNIKAL\n\n\n\nENGINE\n\n\nENGINE TYPE\nSingle-cylinder, 4-stroke, DOHC, 4-valve, liquid-cooled\n\n\nDISPLACEMENT\n250 cc\n\n\nBORE x STROKE\n76.0 mm x 55.0 mm\n\n\nPOWER\n27 bhp @ 9,000 RPM\n\n\nTORQUE\n23.3 Nm @ 8,000 RPM\n\n\nCOMPRESSION RATIO\n10.7:1\n\n\nTRANSMISSION\n6-speed\n\n\nFUEL SYSTEM\nElectronic fuel injection with ride-by-wire throttle\n\n\nCLUTCH\nMultiple-plate wet clutch, cable actuation\n\n\nCHASSIS\n\n\nFRAME\nSteel tubes\n\n\nFRONT SUSPENSION\nUpside-down forks\n\n\nREAR SUSPENSION\nMonoshock\n\n\nSUSPENSION TRAVEL FRONT/REAR\nN/A\n\n\nFRONT BRAKE\n2x radially-mounted 2-piston calipers, single disc\n\n\nREAR BRAKE\n1X single-piston floating caliper, single disc\n\n\nABS\nABS standard\n\n\nTIRES FRONT/REAR\n110/70-R17; 150/60 R-17\n\n\nSTEERING HEAD ANGLE\n24o\n\n\nTRAIL\nN/A\n\n\nWHEEL BASE\n1,355 mm\n\n\nSEAT HEIGHT\n800 mm\n\n\nFUEL TANK CAPACITY\n10.1 litres\n\n\nKERB WEIGHT\n145 kg\n\n\n\nAdvertisements",
        "acara Nightfuel\nBMW Motorrad\nBMW Motorrad Nightfuel\nevent \n\nBMW Motorrad Nightfuel Johor Bahru  Lifes a Party \n\n\nPosted on October 9, 2018 by Zarul Faiz \n\n\n\n\nEdisi kelima acara BMW Motorrad Nightfuel telah diadakan di Puteri Harbour, Johor Bahru.\nBMW Motorrad Malaysia telah melancarkan model F 850 GS sewaktu acara tersebut.\nHampir 600 orang penunggang dan penggemar motosikal telah mengambil bahagian.\n\n\nBMW Motorrad Malaysia telah menganjurkan edisi kelima acara gaya hidup mereka  BMW Motorrad Nightfuel  di Johor Bahru pada hujung minggu yang lalu.\n\nHampir 600 orang penunggang dan penggemar motosikal telah menyertai pesta ini dari seluruh negara bagi meraikan gaya hidup pemilikan motosikal BMW. Acara ini telah diadakan di marina Puteri Harbour yang indah pemandangannya, beserta dengan kapal layar mewah.\n\nBagi para penunggang dari Lembah Klang, acara tersebut bermula dengan satu konvoi besar-besaran para pemilik BMW yang telah berhimpun secara beramai-ramai di kawasan R&R Dengkil. Para penunggang telah dimaklumkan oleh wakil pengedar BMW Motorrad masing-masing.\n\nHampir ke semua jenis model motosikal BMW telah menghadirkan diri, dari model K 1600 B yang baharu, ke R 1200 RT, S 1000 RR, S 1000 R, S 1000 XR, pelbagai varian model R nineT, dan semestinya pelbagai model R 1200 GS dan R 1200 GS Adventure.\n\nMujur sekali cuaca kekal cerah sepanjang jalan ke Johor Bahru walaupun sudah memasuki musim tengkujuh. Sewaktu hujan mulai turun, para penunggang sudah pun mendaftar masuk dan berehat di bilik hotel masing-masing.\n\nDi tapak acara selepas itu, para penunggang telah mendapatkan baju-T BMW Motorrad Nightfuel, hadiah, gelang tangan, dan tiket cabutan bertuah di gerai pendaftaran. BMW Motorrad telah menggalakkan peserta untuk membuat pra-pendaftaran atas talian bagi memastikan peserta mendapat baju-T dalam saiz yang mereka mahukan dan mengelakkan mereka daripada terpaksa beratur panjang seperti mana yang berlaku sewaktu acara Nightfuel di Putrajaya pada awal tahun ini.\n\nPara peserta kemudiannya boleh bergerak bebas dan membelek kelengkapan menunggang BMW Motorrad yang baharu di dalam kontena pop-up. Sebuah model R nineT Racer telah dipamerkan di atas sebuah bumbung kontena tersebut.\n\nMereka juga berpeluang untuk menyertai permainan Match and Win. Sekumpulan tiga orang peserta perlu melengkapkan gambar sama ada sebuah S 1000 RR HP4 Race, atau R 1200 GS Rallye di bawah 1 minit 3 saat untuk memenangi topi baseball eksklusif BMW Motorrad setiap seorang.\n\nSelain itu, BMW Motorrad Malaysia juga telah memperagakan demo bikes, yang mana para peserta boleh duduk di atasnya dan mengambil gambarnya.\n\n\n\n\n\n\n\n\nTambahan pula, mereka juga telah digalakkan untuk menandatangan sebuah BMW Motorrad Community Top Box. Kotak tersebut kemudiannya akan dipasang kepada sebuah motosikal BMW dan dibawa ke merata-rata tempat. Projek terakhir yang sama seperti ini adalah penandatanganan pada tangki bahanapi motosikal R nineT Scrambler yang telah kami tunggangi ke Distinguished Gentlemans Ride 2018 di Melaka pada minggu sebelumnya.\n\n\n\n\n\n\n\n\nDan sudah semestinya, ada makanan dan minuman. Seperti mana acara Nightfuel sebelum ini, telah terhidang pelbagai makanan tempatan yang terkenal, selain daripada daging grill dan BBQ. Laksa Johor dan Briyani Gam menjadi pilihan buat kali ini.\n\nTiada alkohol yang telah disediakan.\n\nKugiran tempatan, Nine Lives, kembali menghiburkan hadirin dengan lagu klasik rock yang boleh sahaja berada dalam senarai Top 10 Lagu Menunggang.\n\nEncik Owen Riley, Ketua BMW Motorrad Malaysia telah mengambil kesempatan untuk menyampaikan ucapan aluannya dan mengadakan tiga sesi cabutan bertuah, memberikan hadiah yang terdiri daripada kelengkapan eksklusif BMW Motorrad.\n\nBMW Motorrad Malaysia sering kali menggunakan acara BMW Motorrad Nightfuel ini sebagai pentas untuk melancarkan model terkini dan untuk malam ini, ianya adalah motosikal yang telah dinanti-nantikan, F 850 GS. BMW sedar bahawa segmen kembara 800cc adalah satu kategori yang cukup mencabar dan yakin yang F 850 GS mampu membawa cabaran jenama tersebut di kancah ini.\nBMW F 850 GS 2018 Diperkenalkan Di BMW Motorrad Nightfuel Johor Bahru\n\nPesta ini berterusan selepas pelancaran tersebut dengan sesi cabutan bertuah yang ketiga dan terakhir, sebelum ianya diakhiri pada jam 11 malam.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya \n\nKuala Lumpur Muncul Bandar Ke-5 Dengan Harga Kereta Termahal Dunia \n\n\nPosted on May 23, 2019May 23, 2019 by Amirul Azreen \n\n\n\nMenurut kajian oleh Deutsche Bank, Malaysia merupakan pusat bandar kelima paling mahal untuk membeli kereta saiz pertengahan jika dibandingkan dengan 54 bandar lain di dunia.\nBagaimanapun, kajian tersebut turut mendapati Malaysia menawarkan harga petrol keempat termurah jika dibandingkan dengan 54 bandar tersebut.\nKeputusan kajian mendapati untuk membeli kenderaan jenis Volkswagen Golf, di Kuala Lumpur, anda perlu membelanjakan lebih USD36,323 (RM152 ribu), 55 peratus lebih mahal jika dibandingkan di New York, Amerika Syarikat.\nSingapura muncul sebagai kota termahal apabila perlu membelanjakan lebih USD76,313 (RM320 ribu) untuk mendapatkan model sama.\nBerdasarkan harga pasaran kereta tahun ini, kadar USD76,313 (RM320 ribu) adalah 225 peratus lebih tinggi daripada New York, USD23,454 (RM98 ribu).\nSenarai 10 bandar termahal untuk membeli kereta seperti berikut:\n1. Singapura, Singapura (USD76,313)\n2. Copenhagen, Denmark (USD39,904)\n3. Oslo, Norway (USD39,273)\n4. Dhaka, Bangladesh (USD37,579)\n5. Kuala Lumpur, Malaysia (USD36,123)\n6. Jakarta, Indonesia (USD34,263)\n7. Tokyo, Jepun (USD30,862)\n8. Helsinki, Finland (USD30,003)\n9. Amsterdam, Belanda (USD29,317)\n10. Lisbon, Portugal (USD28,450)\nNamun, laporan edisi kelapan oleh Deutsche Bank itu tidak menerangkan secara terperinci faktor yang menentukan harga kereta terbabit selain daripada menyatakan polisi negara menyebabkan harga kereta import melambung tinggi.\nAdvertisements",
        "BERITA TEMPATAN\nMoto Malaya \n\nNiat Membantu, Bengkel Sanggup Baiki Motosikal Secara Hutang Tapi Pelanggan Pula Lesap \n\n\nPosted on July 26, 2023July 26, 2023 by Amirul Azreen \n\n\nSebuah bengkel di Lembah Klang yang popular membaiki motosikal jenis Modenas Dominar dan Pulsar mencuri tumpuan di media sosial.\nIni kerana perkongsian terbaru oleh bengkel berkenaan menceritakan bagaimana mereka membantu seorang pelanggan wanita untuk membaiki motosikal jenis Modenas Pulsar RS200.\nBerdasarkan perkongsian di Facebook, pelanggan tersebut telah meminta tolong bengkel untuk membaik pulih motosikalnya  walaupun tiada duit yang cukup  kerana amat memerlukannya untuk pekerjaan menghantar barangan.\n\nAtas dasar budi bicara , bengkel tersebut bersetuju membaiki motosikal pelanggan terbabit secara berhutang agar pelanggan boleh melakukan kerja dan mencari dana untuk membuat bayaran.\nNamun, difahamkan pelanggan tersebut lesap sejak sebelum Aidilfitri hingga ke hari ini dan gagal membuat sebarang bayaran.\nPerkongsian itu juga mendapat pelbagai reaksi di Facebook dengan rata-rata menasihatkan pemilik bengkel untuk mewajibkan deposit terlebih dahulu di samping ada yang mencadangkan untuk membuat perjanjian bertulis sebelum menawarkan perkhidmatan baik pulih secara berhutang. \nAdvertisements",
        "BERITA TEMPATAN\nMoto Malaya \n\nAntara Ducati Scrambler Desert Sled, Icon, Cafe Racer Dan Full Throttle \n\n\nPosted on June 20, 2019 by Amirul Azreen \n\n\n\nNext Bike Sdn Bhd melancarkan empat model Ducati Scrambler dalam majlis Ducati Malaysia Premier 2019 yang berlangsung di Naza Automall, hari ini.\nEmpat model tersebut adalah Ducati Scramber 800 Desert Sled, Scrambler 800 Icon, Scrambler 800 Cafe Racer dan Scrambler 800 Full Throttle.\nTekan SINI bagi reviu penuh kami mengenai Scrambler 800 Desert Sled dan 800 Icon.\n\nKeempat-empat model membuat penampilan pertama ketika di Ducati World Premier 2019 dan kemudian di EICMA 2018.\nKini model yang disuntik dengan DNA jentera 70an ini telah pun mendarat di Malaysia.\n\nSeperti Desert Sled dan Icon, Cafe Racer dan Full Throttle dibina bagi golongan muda yang dahagakan keseronokan sambil menunggang motosikal.\nKeempat empat model dilengkapi dengan Ducati Multimedia System yang membenarkan penunggang mendengar lagu dalam kesibukan ibu kota.\n\nKesemua model turut memiliki butang switch baharu bagi memudahkan kawalan paparan LCD.\nRekaan dan warna bagi Cafe Racer mendapat inspirasi daripada 125 GP Desmo dan aluminium handle bar termasuk cermin sisi bar-end era 60an.\nBagi mereka yang mengikuti perkembangan American Super Hooligan Championship 2018 pastinya menyedari bahawa pilihan warna Scrambler Full Throttle lahir daripada jentera ditunggangi pelumba Frankie Garcia.\nDaripada aspek kuasa, Full Throttle mendapat suntikan enjin Desmodromic 803cc L-Twin yang menjana 73hp pada 8,250rpm.\nBerikut senarai harga bagi keempat-empat model:\n\nDucati Scrambler 800 Icon  RM52,900\nDucati Scrambler 800 Desert Sled  RM67,900\nDucati Scrambler Cafe Racer  RM67,900\nDucati Scrambler Full Throttle  RM62,900\n\nBagi yang berminat untuk tinjau kesemua model jangan lupa singgah Ducati Petaling Jaya!\n\n\n\nAdvertisements",
        "BERITA TEMPATAN\nnaza\nNaza Corporation Holdings\nNaza Group\nS125\nvespa \n\nNaza Taja Acara Wheel, Walk & Fun Run \n\n\nPosted on January 13, 2019 by Zarul Faiz \n\n\n\n\nAcara Wheel, Walk & Fun Run telah dianjurkan oleh Majlis Paralimpik Malaysia pada hari Ahad (13 Januari 2019) di Kampung Pandan.\nAcara larian amal ini telah ditaja oleh Naza Corporation Holdings sebagai sebahagian daripada aktiviti sosial korporat mereka bagi tahun 2019.\nNaza juga turut menaja sebuah model Vespa S125 serba baharu sebagai hadiah utama cabutan bertuah.\n\n\n\nBersempena dengan sambutan Hari Orang Kelainan Upaya (OKU) Sedunia, Majlis Paralimpik Malaysia telah menganjurkan sebuah acara larian amal Wheel, Walk & Fun Run yang amat istimewa, yang juga turut ditaja oleh Naza Corporations Holdings. Lebih daripada 1,000 orang peserta dari pelbagai lapisan masyarakat telah berhimpun di Pusat Kecemerlangan Sukan Paralimpik Malaysia di Kampung Pandan di mana acara ini telah diadakan pada awal hari ini (13 Januari 2019).\n\nMemeriahkan lagi acara ini adalah Timbalan Perdana Menteri, Dato Seri Wan Azizah Wan Ismail, yang juga merupakan Menteri Pembangunan Wanita, Keluarga dan Masyarakat, yang telah hadir bagi merasmikan acara ini. Beliau juga turut melancarkan inisiatif dana awam Tambah Emas Majlis Paralimpik Malaysia bersama dengan Menteri Belia dan Sukan, Syed Saddiq Syed Abdul Rahman, bersama dengan Presiden Majlis Paralimpik Malaysia, SM Nasarudin SM Nasimuddin.\n\nMenurut SM Nasarudin SM Nasimuddin, yang juga merupakan Pengerusi Eksekutif Kumpulan dan Ketua Pegawai Eksekutif Kumpulan bagi Naza Corporation Holdings, mengenai penajaan ini, Sebahagian daripada tanggungjawab sosial korporat Naza adalah pelaburan dalam pembangunan komuniti. Sebagai warga korporat, kami berbangga dapat memberi sokongan kepada Majlis Paralimpik Malaysia dalam usaha mereka melonjakkan kontinjen dan sukan para negara ke tahap yang seterusnya. Saya juga berharap yang rakyat Malaysia dapat tampil dan menyokong usaha dana awam supaya Majlis Paralimpik Malaysia mampu mencapai objektifnya dan mengatur laluan kontinjen para bagi membolot lebih banyak pingat emas dan kegemilangan pada masa yang akan datang.\n\nSebelum berakhirnya acara berkenaan, telah diadakan satu cabutan bertuah di mana pelbagai hadiah menarik yang telah ditawarkan. Telefon pintar serba baharu serta tiket penerbangan adalah antara hadiah yang disediakan namun hadiah utama cabutan bertuah ini adalah model Vespa S125 serba baharu yang juga turut ditaja oleh Naza Corporation Holdings.\n\nHari Orang Kelainan Upaya (OKU) Sedunia disambut secara meluas setiap tahun bagi mempromosikan hak dan kesejahteraan orang kelainan upaya dalam segenap lapisan pembangunan dan masyarakat, sama ada dari segi aspek politik, sosial, ekonomi dan budaya.\n\nInisiatif dana awam Tambah Emas boleh didapati pada aplikasi dompet mudah alih Boost dan bertujuan untuk membiayai pembangunan sukan para dari peringkat akar umbi dan mempersiapkan pasukan Paralimpik negara dalam perjalanan mereka menuju ke Sukan Paralimpik Tokyo 2020.\nUntuk mendapatkan maklumat yng lebih lanjut, sila layari laman sesawang www.paralympic.org.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nevent\nHarley-Davidson Petaling Jaya\nHDPJ\nMotorcycle Club\nMotorcycle Group \n\nKelab Motosikal Shadowfax MC Malaysia Anjurkan Rumah Terbuka Deepavali \n\n\nPosted on December 8, 2018 by Zarul Faiz \n\n\n\n\nKelab Motosikal Shadowfax Motorcycle Club Malaysia telah menyambut Deepavali dengan menganjurkan sebuah rumah terbuka.\nKumpulan serta kelab motosikal dari seluruh Malaysia dan Brunei telah menghadiri rumah terbuka ini.\nShadowfax juga turut menjemput kanak-kanak yang kurang berkemampuan.\n\n\nKelab motosikal Shadowfax Motorcycle Club Malaysia telah menganjurkan Rumah Terbuka Deepavali tahunan mereka pada 25 November 2018 yang lalu.\nSejak penubuhannya oleh Dato Anand pada tahun 2015, kelab motosikal ini telah pun menunggang ke merata tempat di atas jentera Harley-Davidson kesayangan mereka. Kelab ini terdiri daripada para penggemar motosikal Harley yang sejati. Pengasasnya sendiri telah mula menunggang sejak tahun 1998 dan telah mengumpul model ulang tahun Harley-Davidson, termasuklah model ulang tahun ke-115 CVO Limited yang terkini.\n\nKelab-kelab dan kumpulan motosikal dari Brunei, Johor, Pulau Pinang, Perak dan bahagian tengah Malaysia telah menghadiri rumah terbuka ini. Keharmonian dapat dilihat sewaktu gerombolan motosikal Harley menderam di sepanjang jalan Damansara Perdana. Ianya satu peragaan semangat setiakawan tanpa mengira agama dan kaum.\n\nShadowfax MC turut menjemput 27 orang kanak-kanak dari Pusat Kanak-Kanak Istimewa, Lagenda Pertubuhan Kebajikan Kanak-Kanak Istimewa Klang, Selangor. Kelab motosikal ini telah memberikan hadiah berupa keperluan persekolahan dan ang pau buat anak-anak ini.\n\nHarley-Davidson Petaling Jaya (HDPJ) turut mengambil bahagian dalam acara yang meriah ini, menjadi tempat pertemuan buat para penunggang Harley sebelum menuju ke rumah terbuka berkenaan. Segerombolan 25 buah Harley telah bergerak dari wakil pengedar berkenaan menuju tempat sambutan tersebut.\n\nHDPJ akan senantiasa menyokong ke semua saudara kami tidak kira dari mana asal mereka. Asalkan ianya sebuah Harley, kita semua sekeluarga, menurut Sebaran Akhbar HDPJ.\n\nAdvertisements",
        "BERITA TEMPATAN\nMoto\nY15ZR\nY15ZR v2\nYamaha \n\nHarga Yamaha Y15ZR v2 2019 Didedahkan! Dari RM 8,168! \n\n\nPosted on April 5, 2019 by Zarul Faiz \n\n\n\n\nHong Leong Yamaha Motor Sdn. Bhd. (HLYM) telah mendedahkan harga bagi model Yamaha Y15ZR v2 2019 pada hari ini.\nHarga runcit yang disarankan adalah RM 8,268 (harga asas tidak termasuk pendaftaran, cukai jalan dan insurans).\nAda sesetengah wakil pengedar telah mula mengambil tempahan, jadi, segeralah ke wakil pengedar rasmi yang berhampiran!\n\n\nHong Leong Yamaha Motor Sdn. Bhd. (HLYM) telah mendedahkan harga bagi model Yamaha Y15ZR v2 2019 pada hari ini. Pendedahan harga ini adalah susulan pelancaran model berkenaan kira-kira dua minggu yang lalu.\n\nHarga runcit saranan HLYM adalah RM 8,168 (tidak termasuk insurans, cukai jalan, dan pendaftaran). Pelanggan akan menerima kunci cakera brek Yamaha bersama dengan reminder cable secara percuma.\n\nModel v2 (atau Version 2) yang dinantikan ramai menggantikan pendahulunya, model Y15ZR. Model v2 masih menggunakan enjin high power 150cc yang sama. Namun, ada beberapa kemaskini penting bagi memanjangkan hayat model ini.\n\nCiri-ciri terbarunya ialah:\n1. Reka bentuk lampu hadapan dengan LED baharu yang diperkemaskan.\n2. Speedometer digital penuh.\n3. Saiz tayar hadapan yang lebih lebar (90/80-17) untuk pengendalian lebih hebat. lebih-lebih lagi di selekoh.\n4. Lampu amaran dan lampu untuk memintas.\n5. Kemasan grafik baharu.\n\nMotosikal Yamaha Y15ZR baharu ini ditawarkan dalam empat buah kemasan warna baharu yang mengujakan:\n1. Striking Cyan.\n2. Storm Blue.\n3. Blazing Red.\n4. Dynamid Gray.\n\nAda sesetengah wakil pengedar telah mula mengambil tempahan. Namun, silalah periksa bagi memastikan bila motosikal ini akan mula tiba. Model Yamaha baharu selalunya akan habis terjual sebelum ia tiba di kedai!\n\nAdvertisements",
        "BERITA TEMPATAN\nKereta\nNaza Kia Malaysia \n\nJimat sehingga RM15,000 dengan Naza Kia Malaysia! \n\n\nPosted on December 1, 2018 by Sep Irran \n\n\n\nNaza Kia Malaysia akan menjalankan satu promosi menarik dengan kempen Year End Surprise dimana pelanggan boleh menikmati beberapa tawaran dan penjimatan sehingga RM15,000 dari 1 Disember  31 Disember 2018!\n\nBagi mereka yang berjaya membuat tempahan dalam tempoh promosi, semua model di dalam senarai tawaran (Kia Sorento, Sportage, Optima, Cerato, Rio dan Picanto) akan menerima pakej tawaran setinggi waranti 5 tahun tanpa had batuan dan 5 tahun servis penyelengaraan percuma!\n\nBagi model Kia Cerato, penjimatan paling tinggi iaitu sebanyak RM15,000 didatangkan dengan insurans percuma bagi tahun pertama. Model Kia Optima juga mempunyai tawaran diskaun RM10,000 diikuti oleh:\n\nKia Sportage  diskaun RM6,000\nKia Rio  diskaun RM5,000\nKia Sorento  diskaun RM4,000\nKia Picanto  2 tahun servis penyelengaraan percuma\n\n\nSemua tawaran menarik ini boleh didapati sepanjang tempoh promosi iaitu 1 hingga 31 Disember 2018. Stok adalah terhad dan untuk mendapat maklumat lanjut, kunjungi mana-mana cawangan rasmi Naza Kia Malaysia atau layari www.kia.com/my.\n\nSecara alternatif, anda juga boleh kunjungi Kuala Lumpur International Motor Show 2018 (KLIMS 2018) untuk melihat semua model terkini dari Naza Kia Malaysia yang sedang dipamerkan di MITEC Kuala Lumpur sehingga esok (2 Disember 2018).\nKia Picanto GT-Line 2019 diperkenalkan\n\nAdvertisements",
        "BERITA TEMPATAN\nMoto Malaya \n\nLee Motors Autocare Kini Menawarkan Pengalaman Premium BMW \n\n\nPosted on June 18, 2019 by Amirul Azreen \n\n\nLee Motors Autocare kembali buka pintu untuk orang ramai setelah pusat pameran itu dinaik taraf agar dapat menawarkan pengalaman BMW Malaysia Premium Ownership di bahagian utara tanah air.\nPengarah Urusan BMW Group Malaysia, Harald Hoelzl memuji kesungguhan Lee Motors Autocare yang komited dalam menyediakan pengalaman terbaik bagi pelanggan.\nPara pengedar kami menyumbang kejayaan terbesar dalam merealisasikan janji kami kepada pelanggan di seluruh negara. Sehingga kami, kami telah menyerahkan lebih 5,000 kenderaan  kenaikan 6 peratus berbanding tahun lalu, jelasnya.\nPada masa sama Pengarah Urusan Lee Motors Autocare, Eugene Lee menjelaskan bahawa mereka akan terus berusaha dalam menyediakan servis terbaik kepada orang ramai.\nKami memiliki pengalaman lebih 10 tahun dalam menyamapaikan pengalaman terbaik BMW di negara ini. Kami bangga dengan usaha untuk memacu jenama BMW dengan menyediakan servis dan pengalaman terbaik kepada pelanggan, katanya.\nTahun lalu, Lee Motors Autocare merekodkan pertumbuhan lebih 30 peratus berbanding 2017  di samping berjaya menyerahkan lebih 200 unit kenderaan BMW. Selain daripada menawarkan servis Sales, Service, Spare Parts dan System (4S) bagi jenama BMW, mereka juga akan bertindak selaku pengedar BMW Premium Selection.\nPusat pameran Lee Motors Autocare boleh memuatkan tuuh kereta BMW dan enam unit BMW Premium Selection. Lee Motors Autcare terletak di Lorong Perak 18, Alor Setar, Kedah.\nAdvertisements",
        "BERITA TEMPATAN\nMoto Malaya\nYamaha \n\nRisau Letih Tunggang Yamaha YZF-R15 Balik Kampung? Tengok Video Ini \n\n\nPosted on June 3, 2019 by Amirul Azreen \n\n\n\n\nKetika Yamaha memperkenalkan YZF-R15, ramai yang memberikan maklumbalas positif terutamanya daripada segi rupa keseluruhan motosikal ini.\nRekaan bercirikan sportbike menjadi fokus utama terhadap penghasilan model baharu ini.\nBagaimanapun, kami telah diberitahu bahawa terdapat beberapa keluhan yang disuarakan pemilik jentera ini terutamanya mereka yang baru sahaja beralih daripada motosikal kapcai kepada R15.\nRata-rata mengadu bahawa bahagian tangan dan lengan berasa sakit dan tidak selesa ketika menunggang.\nBagi mengatasi masalah ini, kami akan membantu anda cara menunggang motosikal sportbikedengan betul!\nSaksikan video cara tunggangan yang betul di bawah:\n\nAdvertisements",
        "BERITA TEMPATAN\nHonda\nMoto Malaya \n\nTiga Model Honda Didatangkan Dengan ABS Sebagai Standard, Pembelian Berbaloi? \n\n\nPosted on June 19, 2019June 19, 2019 by Amirul Azreen \n\n\n\nBerita gembira buat peminat jentera mid range di Malaysia apabila Boon Siew Honda Malaysia memperkenalkan tiga model baharu dalam satu majlis pelancaran yang berlangsung di The Glasshouse, Seputeh, hari ini.\nTiga model baharu tersebut; CBR500R, CB500X dan CB500F dijangka akan menghangatkan lagi pasaran motosikal mid range yang sering menjadi perhatian penggemar motosikal di Malaysia.\n\nKetiga-tiga model tersebut dihasilkan dengan enjin 471cc liquid cool parallel twin dengan 8 valve yang didakwa mampu mencerna 49hp pada 8,500rpm.\nMenariknya, ketiga-tiga model dilengkapi dengan sistem ABS yang didatangkan secara standard.\n\nHonda CBR500 kini tampil dengan rekaan lebih sporty sama dengan abang besar CBR1000R. Sistem ekzos dinaiktaraf sekaligus meningkatkan kuasa tork sehingga 4 peratus.\nSementara itu, Honda turut menyifatkan rekaan serba baharu bagi Honda CB500F berdasarkan konsep jentera serba boleh.\nTampak garang namun mudah dijinakkan, CB500F seperti dua model lain didatangkan dengan assist & slipper clutch sekaligus memastikan tunggangan yang lebih selesa dan lancar.\nBagaimanapun, paling mencuri tumpuan adalah CB500X yang kini dilengkapi dengan tayar depan 19 inci berbanding 17 inci sebelum ini. Honda menyifatkan perubahan itu meningkatkan lagi pengawalan terutamanya di atas permukaan yang tidak rata.\n\nTempahan bagi Honda CB500X telah pun dibuka dengan proses penyerahan kepada pelanggan akan dilakukan pada hujung bulan ini sementara dua model lagi akan dipasarkan dalam masa terdekat.\nBerikut senarai harga bagi ketiga-tiga model:\n\nCB500F  RM33,999\nCB500X  RM36,099\nCBR500R  RM34,499\n\n\nAdvertisements",
        "BERITA TEMPATAN\nMoto Malaya \n\nTimbalan Menteri Dalam Negeri Terlibat Kemalangan Di Ranau \n\n\nPosted on April 24, 2019 by Amirul Azreen \n\n\nSumber: Facebook DAto Mohd Azis Bin Jamman\nTimbalan Menteri Dalam Negeri, Datuk Mohd Azis Jamman mengalami kecederaan apabila terbabit dalam kemalangan dalam perjalanan ke Ranau bermasa konvoi motosikal Jelajah Kesedaran Bahaya Dadah yang dianjurkan Agensi Anti Dadah Kebangsaan (AADK), pagi tadi.\nKemalangan yang berlaku pada jam 10 pagi tadi dilaporkan berlaku di Pekan Nabalu di Jalan Tamparuli-Ranau.\nSumber: Facebook DAto Mohd Azis Bin Jamman\nMenurut laporan Berita Harian, program jelajah tersebut telah dirasmikan sendiri Datuk Mohd Azis Jamman.\nAhli Parlimen Sepanggar itu melepaskan konvoi di perkarangan bangunan Dewan Bandaraya Kota Kinabalu (DBKK).\nSumber: Facebook DAto Mohd Azis Bin Jamman\nDifahamkan, Datuk Azis  yang menunggang bersama peserta lain  hanya mengalami kecederaan ringan dan berada dalam keadaan stabil dan telah pun dihantar ke Hospital Queen Elizabeth I untuk rawatan.\n(SUMBER: Berita Harian)\nAdvertisements",
        "BERITA ANTARABANGSA\nMotosikal Buatan Khas \n\nTMC Dumont  Enjin Kapal Terbang Dalam Sebuah Motosikal! \n\n\nPosted on January 29, 2019 by Zarul Faiz \n\n\n\n\nMotosikal TMC Dumont telah dibina menggunakan sebuah enjin kapal terbang Rolls-Royce.\nIa dilengkapi dengan roda tanpa hab 36 inci.\nMotosikal ini telah memenangi anugerah Best of Show di 77th Daytona Bike Week.\n\n\nJika anda mahu tahu apa itu kreativiti, atau lebih tepat lagi jika anda mahu lihat sendiri apa yang dimaksudkan dengan eksentrik, kelancangan, dan juga sifat gila-gila dalam dunia automotif, anda hanya perlu menyaksikan motosikal ini. Motosikal TMC Dumont ini menayangkan sifat-sifat berkenaan dengan hebat sekali.\nMotosikal TMC Dumont telah dibina oleh Tarso Marques dan pasukannya. Pemandu dari Brazil ini mewakili pasukan Minardi dalam perlumbaan Formula 1 dari tahun 1996 hingga 2001. Pemandu dari Malaysia, Alex Yoong telah menggantikan Marques pada tahun 2001 dengan berbakikan tiga perlumbaan.\nTamat kerjaya F1-nya, Marques telah menceburkan diri dalam dunia pembinaan motosikal buatan khas.\nMotosikal ini tampak cukup menakjubkan sekali dengan roda tanpa hab 36 inci yang amat besar itu, tetapi, bukan itu sahaja ciri yang amat mengujakan tentang motosikal hebat ini. Menjana motosikal yang amat mengagumkan ini adalah sebuah enjin kapal terbang, Rolls-Royce Continental V6 yang menghasilkan sehingga 300hp!\n\nMotosikal Dumont ini adalah penjelmaan sejati pepatah yang sebuah motosikal ini terdiri hanya daripada sebuah enjin dan dua buah roda. Penunggang duduk mengangkang antara enjin dengan tayar belakang yang terdedah tanpa pelindung. Keseluruhan casis terletak hanya beberapa inci dari permukaan tanah. Seksa kalau jumpa bonggol ni.\nYa, kami juga tertanya, mana breknya?\nWalaupun ianya sama sekali tidak praktikal, seperti menggunakan pedang Samurai untuk bercukur, motosikal TMC Dumont telah mendapat pujian ramai dalam dunia buatan khas. Malah, ia turut dianugerahkan dengan Best of Show sewaktu 77th Daytona Bike Week.\nSiapa kata gila-gila tidak boleh membawa anda ke mana-mana?\n\n\n\n\n\n\n\n\n\n\n\n\n\nView this post on Instagram\n\n\n\n\n\n\n\n\n\n\n\n\n\n\n\n\n\n\n\nTMC DUMONT My good friend @tarsomarquesoficial represents Brazil at Daytona bike week -2018. He really show all how to do it! He is a big inspiration source when it comes to show that nothing is to hard enough to achieve. Keep it up brother! . #tmc #tmcdumont #daytonabikeweek #daytonabikeweek2018 #rollsroyce #custombike #hubless #hublesswheel\nA post shared by  Niki Norberg (@niki23gtr) on Feb 24, 2018 at 7:12am PST\n\n\n\nAdvertisements",
        "BERITA TEMPATAN\nMoto Malaya \n\n281,527 Kemalangan Direkodkan, Selangor Dan Johor Penyumbang Utama \n\n\nPosted on July 17, 2019 by Amirul Azreen \n\n\n\nMalaysia merekodkan 281,527 kemalangan bagi tempoh enam bulan pertama tahun ini menurut Jabatan Siasatan dan Penguatkuasaan Trafik (JSPT) Bukit Aman.\nAngka tersebut sekaligus menandakan peningkatan sebanyak 2.5 peratus berbanding tahun lalu  274, 556.\nSelangor muncul sebagai negeri penyumbang tertinggi kes kemalangan dengan 83,607 diikuti Johor 41,161 dan Kuala Lumpur dengan 36,288.\nMenurut Pengarah JSPT Bukit Aman, Datuk Azisman Alias, Selangor dan Johor turut muncul sebagai negeri penyumbang tertinggi kes kemalangan maut dengan 482 kematian diikuti Perak dengan 302 kematian.\nSementara itu, penunggang motosikal kekal sebagai mangsa utama kemalangan maut dengan 1,984 kematian dicatatkan diikuti pemandu kereta, 580 kematian dan pejalan kali, 220 kematian.\n(SUMBER: Bernama)\nAdvertisements",
        "BERITA TEMPATAN\nMoto Malaya \n\nRamai Peminat Sukan Permotoran Di Malaysia, F1 Perlu Kembali  Tun M \n\n\nPosted on April 19, 2019 by Amirul Azreen \n\n\n\n\nKerajaan mahu mengembalikan Formula 1 di Malaysia, tetapi saya tidak pasti sama ada tahun depan atau tahun berikutnya, demikian kenyataan dibuat Perdana Menteri Malaysia, Tun Dr Mahathir Mohamad.\nLollipop man Formula 1 (Sumber imej: www.i1.wp.com)\nMalaysia bercadang untuk mengembalikan sukan permotoran berprestij itu ke Litar Antarabangsa Sepang (SIC) selepas kali terakhir muncul negara penganjur pada dua tahun lalu.\nMenurut laporan The Star, kerajaan sedang cuba untuk mengembalikan F1 di Sepang kerana terdapat ramai peminat sukan permotoran di Malaysia apatah lagi sukan tersebut telah melahirkan ramai pelumba muda.\nSementara itu, Tun Dr Mahathir turut yakin penganjuran semula F1 mampu menarik lebih ramai penonton.\nKita mampu menarik lebih ramai pengunjung, kehadiran 100,000 pengunjung akan menjadikan segalanya berbaloi.\nBukan itu sahaja, penganjuran F1 juga akan disiarkan diseluruh dunia dengan lebih 200 juta penonton sekaligus dapat mengiklankan Malaysia ke seluruh dunia,jelasnya.\nKontrak penganjuran F1 telah ditamatkan pada 2017  ketika itu di bawah bekas Perdana Menteri, Datuk Seri Najib Tun Razak.\nAdvertisements",
        "BERITA TEMPATAN\nKereta\nToyota \n\nToyota C-HR dikemaskini untuk 2019  Dari RM150,000 \n\n\nPosted on January 23, 2019 by Sep Irran \n\n\n\nUntuk tahun kedua di dalam pasaran Malaysia, model Toyota C-HR tawaran dari UMW Toyota Sdn Bhd telah dikemaskini untuk tahun 2019 dengan beberapa perubahan komestik yang memberi peningkatan dari segi penampilan bagi model crossover kompak popular ini. UMW Toyota Motor Sdn Bhd telah menjual lebih 4000 unit pada 2018 dan yakin bahawa kemas kini baru ini akan diterima dengan baik oleh para pelanggannya.\nUntuk membezakan model 2019, C-HR terbaru mendapat reka bentuk rim aloi ringan 17 inci baharu dengan warna dua tona, memberi imej yang lebih mantap secara keseluruhan. Reka bentuk ini telah dipilih khusus untuk menyamai penampilan kenderaan yang menarik kepada para peminat .\nJalur hiasan baru pada bumper depan dan belakang dan juga penambahan cetakan badan di sepanjang sisi menyerlahkan permukaan emotif pada bahagian luar badan, melengkapkan lagi Keen Look Identity. Ini telah memberi Toyota C-HR 2019 satu kehadiran yang kuat dalam segmen crossover kompak yang semakin meningkat.\nBagi mereka yang mahu kelihatan lebih sporty, terdapat TRD Aerokit yang telah dibangunkan oleh bahagian prestasi tinggi Toyota yang menambah sambungan ke bumper depan dan belakang dengan kemasan metalik dan overfender di sekeliling gerbang roda memberi perhatian yang lebih berkuasa.\nHarga bermula dari RM150,000 dan terdapat enam warna pilihan iaitu Metal Stream Metallic, White Pearl, Blue Metallic, Attitude Black, Red Mica dan warna baharu, Radiant Green Metallic. Untuk maklumat lanjut, layari www.toyota.com.my.\nAdvertisements",
        "BERITA TEMPATAN\nKereta\nMercedes-Benz Malaysia \n\nMercedes-Benz Malaysia kekal jenama kereta mewah pertama negara \n\n\nPosted on January 9, 2019 by Sep Irran \n\n\n\nTahun 2018 merupakan tahun rekod kelima berturut-turut untuk Mercedes-Benz Malaysia (MBM) dalam mengekalkan tempat tertinggi bagi jenama kereta mewah di dalam negara. Sebanyak 13,079 unit dijual dimana mereka menyambut kenaikan keseluruhan sebanyak 9% jika dibandingkan dengan tahun 2017.\n\nDengan peratus pasaran sebanyak 2.4%, pencapaian ini telah membuktikan kekukuhan jenama terkemuka dunia ini di dalam pasaran Malaysia. Bahagian khidmat lepas jualan juga mengalami peningkatan positif dimana sebanyak 148,800 buah kenderaan telah diservis dengan sempurna pada tahun lepas.\n\nMenurut CEO Mercedes-Benz Malaysia, Dr Claus Weidner, 2018 juga merupakan tahun penuh kejayaan dalam sejarah 15 tahun MBM di Malaysia. Usaha kami untuk menyegarkan pengalaman jenama kepada pelbagai peminat telah berjaya dan kami amat gembira dalam mengekalkan tempat pertama bagi jenama mewah di dalam negara. Kombinasi hebat dari segi produk, khidmat jualan dan layanan pelanggan akan terus dijadikan sebagai tumpuan kami.\n\nTawaran memiliki kenderaan dari MBM dari mula ke akhir terus dijadikan titik tumpuan dalam memberi pengalaman terbaik seperti khidmat pembiayaan dimana 4 dari 10 unit Mercedes-Benz dibeli melalui Mercedes-Benz Finances tahun lepas. Ini juga berjaya memberi rekod portfolio MBM setinggi RM2.7 billion untuk tahun 2018.\n\nBagi tahun 2019, MBM akan teruskan usaha mereka dalam meningkatkan segala aspek bagi jenama terkemuka untuk pasaran negara dengan pelancaran model-model baharu dan juga perkhidmatan dalam pengalaman memiliki kenderaan Mercedes-Benz di Malaysia. Untuk maklumat lanjut, layari www.mercedes-benz.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN \n\nHarga RON 95 & RON 97 TURUN dari 5-11 Januari! \n\n\nPosted on January 4, 2019 by Sep Irran \n\n\n\nTuan-tuan dan puan-puan, ini berita baik untuk anda semua! Menurut Kementerian Perdagangan dan Hal Ehwal Negeri (KPDNHEP), harga petrol RON 95 dan RON 97 akan turun sebanyak 27 sen mulai tengah malam ini pada harga RM1.93 dan RM2.23 bagi setiap liter.\nPara pengguna bahan api jenis diesel juga akan mengalami penjimatan sepanjang minggu ini dari 5 hingga 11 Januari 2019 dimana harga baharu diesel jatuh ke RM2.04 setiap liter (turun 14 sen) dan Diesel Euro 5 turun ke RM2.14 setiap liter (juga turun 14 sen). Senang cerita, semua turun!\n\nIni merupakan harga jualan rasmi bagi minggu ini dan harga baharu akan diumumkan setiap hujung minggu pada hari Jumaat. Seperti yang telah diumumkan sebelum ini oleh Menteri Kewangan, Lim Guan Eng, Orang ramai akan membayar harga yang kurang jika harga petrol turun tetapi apabila ia meningkat, mereka tidak perlu bimbang kerana kenaikan melebihi RM2.20 akan disubsidi oleh kerajaan.\n\nSetakat ini, tiada berita lanjut berkenaan sistem apungan harga bahan api mingguan dan bantahan keras dari Persatuan Pengedar Petrol Malaysia (PDAM). Tiada juga sebarang maklumat berkenaan waktu operasi stesen minyak 24 jam yang dikatakan akan dipendekkan kepada 18 jam untuk menampung kerugian para pengedar.\nPendek kata, HARGA MINYAK SUDAH TURUN BOSSKU. SYUKUR, SYUKUR\nAdvertisements",
        "BERITA TEMPATAN\nMoto Malaya \n\nPandu Uji Model Baharu BMW 21 Jun Ini! \n\n\nPosted on June 18, 2019 by Amirul Azreen \n\n\n\nTeringin nak merasai pengalaman memandu model baharu keluaran BMW?\nPada 21 hingga 23 Jun ini, pengeluar kenderaan premium Sports Activity Vehicles (SAV) itu menjemput orang ramai untuk merasai pengalaman pemanduan BMW di jelajah .\nBakal diadakan di Plaza Arkadia, pengunjung boleh merasai pengalaman pemanduan beberapa model baharu antaranya, BMW X2 M35i, BMW X4 dan BMW X5 di samping BMW X1 dan BMW X3.\nBagi menyemarakkan lagi acara, beberapa permainan kecergasan turut diadakan bagi meneruskan kesinambungan identiti sport yang diserlahkan dalam keluarga BMW X. Peserta berpeluang menyertai High Intensity Interval Training (HIIT) oleh Playground Fitness.\nPada masa sama, BMW turut akan membuka kedai pop-up bagi pengunjung yang berminat untuk mendapatkan aksesori rasmi daripada BMW.\nInfo jelajah BMW Choose Your World seperti berikut:\nTarikh: 21 hingga 23 Jun 2019\nMasa: 10 pagi hingga 7 petang\nTempat: Tempat Letak Kereta 3, Plaza Arkadia, Desa Park City\nAdvertisements",
        "BERITA TEMPATAN\nGivi\nGIVI Asia\nGIVI Malaysia \n\nKonvoi MotoGP GIVI Malaysia 2018  Tradisi Diteruskan \n\n\nPosted on November 6, 2018 by Zarul Faiz \n\n\n\n\nKonvoi MotoGP GIVI Malaysia 2018 meneruskan tradisi tahunan GIVI Asia.\nMuzium Negara telah dipilih sebagai tempat permulaan untuk tahun ini.\nPara peserta telah menerima pelbagai hadiah hebat termasuklah tiket dan tempat parkir istimewa.\n\n\nKonvoi MotoGP GIVI Malaysia 2018 meneruskan tradisi GIVI dalam penganjuran konvoi ke perlumbaan MotoGP Malaysia untuk setiap tahun.\nGIVI Asia akan memilih latar belakang yang terkenal sebagai titik mula konvoi bagi setiap tahun. Bagi tahun 2018, mereka telah memilih Muzium Negara. Perkarangan muzium berkenaan adalah ruang yang cukup luas bagi memuatkan ke semua motosikal dan tempat pendaftaran.\n\nSetiap peserta telah mendaftar atas talian sewaktu konvoi ini diumumkan pada bulan lepas. Mereka kemudiannya akan menerima pengesahannya melalui emel masing-masing. Akhir sekali, mereka perlu melampirkan lembaran pengesahan mereka di meja pendaftaran sebelum permulaan konvoi bagi mengesahkan kehadiran mereka.\n\nSebaik sahaja mengesahkan kehadiran, para peserta akan diberikan:\n\nCenderahati GIVI.\nCenderahati Castrol.\nSatu (1) stiker parkir motosikal PA1.\nSatu (1) tiket grandstand.\n\nPendaftaran bermula seawal jam 7.30 pagi. Sarapan ringan telah disediakan di kafeteria muzium. Sejurus itu, mereka memulakan perjalanan kerana perlumbaan yang dijadualkan telah diawalkan sebanyak dua jam bagi mengelakkan hujan yang diramalkan pada lewat petang kemudian.\n\nNamun, sebelum bertolak, wakil daripada GIVI telah memberi ucapan sepatah dua mengalukan ke semua peserta konvoi. Pegawai Polis Trafik yang bertanggungjawab menjadi pengiring konvoi ini telah memberikan taklimat keselamatan selepas itu.\n\nKonvoi mulai bergerak daripada perkarangan muzium, diiringi sepanjang perjalanan oleh Polis Diraja Malaysia. Para peserta konvoi berasa amat bertuah dengan adanya iringan ini ketika mereka memintas beberapa buah kesesakan sewaktu mereka semakin menghampiri Litar Antarabangsa Sepang.\n\nLot parkir istimewa telah disediakan buat para peserta, mengelakkan kesukaran mendapatkan tempat parkir buat para peserta. Motosikal mereka dijaga sepanjang acara perlumbaan ini oleh para petugas GIVI.\n\nPara peserta kemudiannya telah menuju ke astaka besar GIVI di perkarangan ruang SIC. Di sana, mereka telah diberikan tiket dan lebih banyak hadiah.\nSebuah pentas juga turut disediakan untuk mereka, bertentangan dengan pit pasukan LCR Honda.\n\nPastikan anda menyertai konvoi MotoGP GIVI pada tahun depan. Ianya pasti lebih mudah daripada perlu menunggang ke acara perlumbaan ini bersendirian.\n\nAdvertisements",
        "BERITA TEMPATAN\nKatana\nKatana 2019\nMoto\nsuzuki \n\nSuzuki Katana 2019 Telah Tiba Di Malaysia! \n\n\nPosted on April 13, 2019 by Zarul Faiz \n\n\n\n\nSuzuki Malaysia telah memuatnaik dalam laman Facebook mereka gambar motosikal Suzuki Katana 2019 yang telah pun tiba di tanah air kita!\nBagaimana pun, maklumat tambahan mahu pun harga rasminya masih tidak diketahui.\nSatu carian di Mudah.my mendapati ada pos-pos dari bulan lepas yang menawarkan motosikal berkenaan pada harga RM85,000.\n\n\nSuzuki Malaysia telah memuatnaik dalam laman Facebook mereka bahawa model Suzuki Katana 2019 telah tiba di tanah air kita!\nMalang sekali, tiada sebarang maklumat mengenai harga model ini, dan mereka juga tidak mengumumkan sebarang majlis pelancaran harga. Kami telah cuba menghubungi mereka, namun, memandangkan ianya hujung minggu, kami jangka yang jawapannya hanya akan diterima paling awal pada hari Isnin yang akan datang.\n\nKami turut membuat satu carian ringkas di laman sesawang Mudah.my, dan mendapati adanya beberapa buah pos yang dibuat pada awal bulan April dan lewat bulan Mac 2019. Kedua-duanya menyenaraikan harga bermula dari RM85,000. Sebaliknya, Suzuki UK telah menyenaraikan harganya pada 11,399 (RM61,741.80).\nKami kurang pasti sama ada itu adalah harganya yang betul. Jika benar, ini bermakna motosikal Katana ini akan lebih mahal dari model GSX-1000S yang menjadi asasnya.\nTidak mempunyai sebarang maklumat yang boleh dikongsi sememangnya agak menjengkelkan. Telah ada banyak rungutan mengenai Suzuki Malaysia yang tidak berkomunikasi dengan pihak media untuk tujuan penyebaran berita mengenai produk mereka sejak dua tahun yang lalu. Kami tidaklah mengharapkan wang pengiklanan (kalau ada tu kira rezeki) atau pun tunggang uji, tetapi, takkanlah sampai tiada satu pun sebaran akhbar.\nAkibatnya, kebanyakan penggemar di Malaysia hanya mengetahui tentang kewujudan motosikal baharu mereka hanya sekiranya ada antara media yang menyiarkan berita mengenai motosikal Suzuki. Kami hanya menyampaikan berita mengenai motosikal atas rasa cinta kami pada semua motosikal, jika tidak, sudah pasti ramai lagi yang tidak mengetahuinya kewujudannya.\nJadi, Suzuki Malaysia, jika anda membaca artikel ini, sila kongsikan sebarang maklumat bersama kami pihak media.\n\nAdvertisements",
        "BERITA TEMPATAN\nMoto Malaya \n\nBMW Bersama ParkEasy, Shell Dan Sunway Lancar Reserve+Shell Recharge Bays \n\n\nPosted on June 12, 2019 by Amirul Azreen \n\n\n\nBMW Group Malaysia dengan kerjasama dengan ParkEasy, Shell Malaysia dan Sunway Group memperkenalkan Reserve + Shell Recharge Bays sekaligus membuktikan komitmen BMW untuk menerajui industri automotif di Malaysia dengan Electro-Mobility (e-mobiliti).\nPelancaran pusat pengecas Reserve + Shell Recharge Bays adalah sebahagian daripada usaha BMW untuk terus menerajui e-mobiliti di Malaysia.\n\nPenyediaan kemudahan ini penting bagi memacu kehendak pengguna rakyat Malaysia terhadap kenderaan elektrik. 10 tapak letak kereta dengan stesen pengecas telah disediakan di pusat membeli-belah milik Sunway  lima di Sunway Pyramid, tiga di Sunway Pinnacle dan dua di Sunway Velocity.\nJalinan kerjasama dengan ParkEasy dan Shell Malaysia juga menyaksikan Reserve + Shell Recharge Bays akan disediakan dibeberapa pusat membeli-belah lain.\n\nParkEasy merupakan aplikasi yang membenarkan kenderaan elektrik (EV) atau pengguna PHEV untuk membuat tempahan parking satu jam lebih awal di Reserve + Shell Recharge Bays  yang menggunakan fasiliti pengecas BMW i  sekaligus anda tidak perlu bimbang jika ketiadaan tempat untuk mengecas kenderaan anda!\nPengarah Urusan BMW Group Malaysia, Harald Hoelzl menyifatkan kerjasama ini selari dengan arus permintaan semasa rakyat Malaysia terhadap kenderaan EV.\nMalaysia merupakan antara negara yang paling progresif dalam menerajui Visionary Mobility bagi BMW Group. Ini menandakan bahawa Malaysia juga memburu tenaga baharu demi masa depan yang lebih baik. Bagi menyokong kehendak ini, BMW Group Malaysia akan terus bergerak seiring dalam menyediakan kemudahan stesen pengecas bagi EV di seluruh negara,jelasnya.\n\nHoelzl turut menjelaskan bahawa BWM Group Malaysia akan menambah stesen pengecas BMW i Charging dengan kerjasama ParkEasy dan Shell Malaysia.\nSementara itu, Pengerusi Shell Malaysia, Datuk Iain Lo berkata jalinan ini merupakan sebahagian daripada inisiatif Shell untuk memberikan pengalaman terbaik kepada para pelanggan.\nFokus kami adalah untuk menawarkan penyelesaian terbaik bagi memudahkan pelanggan kami. Kerjasama dengan ParkEasy bersama-sama BMW Group Malaysia dan Sunway Group membuka peluang kepada kami untuk terus menawarkan servis terbaik,jelasnya.\nAdvertisements",
        "BERITA TEMPATAN\nPEKEMA\nPertunjukan kereta\nRetro Havoc \n\nMenangi Sebuah Toyota Starlet KP61 Di Retro Havoc 2019! \n\n\nPosted on March 19, 2019 by Zarul Faiz \n\n\n\n\nPertunjukan kereta klasik, Retro Havoc 2019, semakin menghampiri kita dan buat kali ini, acara tahunan anjuran Speedy Sabel ini menjanjikan kemeriahan yang lebih hebat berbanding tahun-tahun yang sebelumnya. Ingin tahu sejauh mana kehebohannya nanti? Buat pertama kalinya, mereka akan menghadiahkan sebuah kereta Toyota Starlet KP61 yang diubahsuai khas sebagai hadiah utama cabutan bertuah mereka!\n\nKembali untuk tahun yang ke-enamnya, acara Retro Havoc telah mendapat pengiktirafan sebagai salah sebuah acara yang wajib hadir buat para penggemar serta kelab kereta klasik tempatan dan juga antarabangsa. Kenderaan retro dari seluruh pelusuk Malaysia, Thailand, Singapura, Indonesia dan lain-lain penampilan khas yang telah diterbangkan dari seluruh dunia akan berhimpun di Kompleks BRT Sunway pada 30 Mac 2019, bermula jam 9 pagi hingga 9 malam.\n\nUntuk tahun ini, sekitar 550 buah kereta klasik akan menghadirkan diri di tapak pesta ini bagi bertanding dalam 18 kategori kereta klasik yang berlainan. Tetamu istimewa bagi acara Retro Havoc 2019 adalah Daijiro Inada (Option Magazine Japan), Shojie Inoue (Starroad Japan), Akira Iida (pelumba kereta Toyota GR), Ron Celestine (Speedhunters.com), serta ramai lagi.\n\nTiket masuk untuk festival tahun ini adalah RM10 seorang dan setiap pemegang tiket layak untuk satu penyertaan dalam cabutan bertuah. Selain daripada hadiah utama Toyota Starlet KP61 yang telah dpulih baik sepenuhnya, hadiah-hadiah lain termasuklah tiket penerbangan ke Tokyo Auto Salon 2019, satu set teramat eksklusif roda Atara Racing, serta 5 lagi hadiah istimewa yang boleh dimenangi.\nRetro Havoc 2019 dianjurkan dengan kerjasama PEKEMA Malaysia dan akan berlangsung pada 30 Mac 2019, dari jam 9 pagi hingga 9 malam, bertempat di Kompleks BRT Sunway. Bagi mendapatkan sebarang maklumat lanjut, sila layari laman Facebook rasmi mereka di https://www.facebook.com/RetroHavocMalaysia/.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nDapatkan Kereta Ferrari Idaman Dengan Hanya RM15.90 Di Stesen Shell! \n\n\nPosted on July 11, 2019 by Amirul Azreen \n\n\n\n\nShell Malaysia kembali dengan kempen koleksi Ferrari edisi terhad yang melibatkan lapan model Ferrari yang boleh didapati di setiap stesen Shell seluruh negara bermula 1 Julai hingga 8 September 2019.\nKami sentiasa mencari jalan untuk memberikan pengalaman terbaik kepada pelanggan kami. Koleksi Ferrari yang diperkenalkan ini adalah cara kami menghargai minat pelanggan kami mengumpul dan bermain dengan model Ferrari.\nSetiap kali mereka isi minyak di Shell, kami mahu mereka meninggalkan stesen minyak dengan sedikit perasaan gembira, dengan menyediakan mereka peluang untuk berkongsi kegembiraan dengan ahli keluarga,jelas Pengarah Urusan Shell Malaysia Trading Sdn Bhd dan Shell Timur Sdn Bhd, Shairan Huzani Husain.\nKoleksi tersebut melibatkan lapan model dengan setiap satu mewakili setiap dekad dalam sejarah Ferrari.\n\nShell memulakan kempen koleksi kereta Ferrari dengan Ferrari 488 Spider dan Ferrari Daytona yang dilancarkan pada 1 Julai 2019. Pelanggan boleh menambah koleksi baharu pada setiap dua minggu.\nKempen koleksi eksklusif Ferrari ini bukan sahaja menandakan kembalinya kempen popular ini malah meraikan kerjasama di antara Shell dan Scuderia Ferrari,tambah Shairan.\nOrang ramai boleh memulakan koleksi Ferrari sendiri pada harga RM15.90 dengan perbelanjaan minimum RM30 di stesen Shell seluruh negara.\nBagi melengkapkan koleksi Ferrari ini, Shell Malaysia turut menawarkan trak edisi terhad berwarna merah. Trak tersebut direka khas bagi mempamerkan koleksi kereta Ferrari. Dapatkan trak tersebut dengan setiap pembelian Shell Helix Ultra 4L atau membelinya dengan harga RM99.90.\nAdvertisements",
        "BERITA TEMPATAN\nMoto\nMoto Malaya \n\nBMW Z4 Buat Penampilan Mengejut Di MITEC! \n\n\nPosted on March 28, 2019 by Amirul Azreen \n\n\n\nKetika barisan media dan VIP lain sedang sibuk bergambar dengan model BMW 3 Series yang dilancarkan di Pusat Pameran dan Perdagangan Antarabangsa Malaysia (MITEC), hari ini. Tidak semena-mena, BMW mempersembahkan model G20 Z4 terbaru!\nMuncul dalam warna serba hitam, model generasi ketiga itu ditayangkan lebih awal berbanding majlis pelancaran yang dijadualkan Mei ini.\n\nBMW telah mengekalkan identiti sport roadster yang sememangnya sinonim dengan model Z4 seperti sebelum ini namun reka bentuk casis dan rekaan keseluruhan ternyata membuatkan model ini lain daripada yang lain!\n\nDilengkapi dengan enjin enam silinder 3.0 liter, model Z4 ini menghasilkan 382hp sekaligus mampu mencapai kelajuan 0-100 km/j di bawah 4.5 saat.\nBukan itu sahaja, model Z4 ini turut dilengkapi dengan segala teknologi yang disertakan dalam model 3 Series selain daripada Anti-lock Braking System (ABS), Dynamic Traction Control (DTC), Cornering Brake Control (CBC) dan Dynamic Brake Control (DBC).\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nHonda\nMoto Malaya \n\nHonda Perkenalkan Motosikal Elektrik CR di Tokyo! \n\n\nPosted on March 23, 2019 by Amirul Azreen \n\n\n\nSemua orang sedang bercakap tentang kereta atau motosikal elektrik ketika ini. Gelombang perubahan itu semakin mendapat tempat dengan penghasilan kereta Tesla dan motosikal Zero.\nPerubahan itu turut berjangkit kepada pengeluar motosikal Amerika Syarikat, Harley Davidson yang telah memperkenalkan LiveWire, sebuah motosikal elektrik yang akan memasuki pasaran dunia tahun depan.\nEnggan ketinggalan dengan peralihan ini, pengeluar motosikal Jepun, Honda telah memperkenalkan motosikal elektrik CR dan skuter elektrik Benly di Pameran Motosikal Tokyo, semalam.\n\nSekali pandang, reka bentuk CR seakan-akan Honda CRF450, dengan kedua-dua jentera turut menggunakan suspensi terbalik Showa dan tayar off-roadyang sama namun tidak seperti CRF450, Honda CR menggunakan enjin elektrik sepenuhnya.\nBagaimanapun, Honda enggan mendedahkan sebarang maklumat mengenai kemampuan dan kuasa yang dihasilkan jentera ini apatah lagi model CR sebenarnya dihasilkan oleh Mugen  syarikat yang menjalinkan kerjasama rapat dengan Honda sehingga kini.\n\nSementara itu, Honda turut memperkenalkan Benly, sebuah skuter elektrik dengan teknologi bateri boleh tukar.\nAdvertisements",
        "BERITA TEMPATAN\nKereta\nMoto Malaya\nNissan \n\nNissan X-Trail Facelift 2019 diperkenalkan  Dari RM139,900 \n\n\nPosted on March 8, 2019 by Sep Irran \n\n\n\nEdaran Tan Chong Motor (ETCM) telah mengumumkan Nissan X-Trail Facelift 2019 baharu yang kini boleh ditempah. Jangkaan pelancaran rasmi adalah pada April 2019.\nTerdapat empat varian untuk pilihan anda iaitu tiga model Enjin Pembakaran Dalaman (ICE) dan satu model Hybrid baharu yang menggunakan enjin 2.0-liter (MR20DD) Hybrid bersama Twin CVTC (Continuous Variable-Valve Timing Control) dan XTRONIC CVT (Continuois Variable Transmission).\n\nModel X-Trail Facelift 2.0L Hybrid mampu menjana kuasa sebanyak 142hp pada 6,000rpm (39hp dari motor elektrik) dan 200Nm tork maksimum serendah 4,400rpm. Jarak perjalanan bagi setiap liter petrol? Serendah 16.1km/liter!\n\nVarian-varian lain termasuk 2.5L 4WD, 2.0L 2WD MID dan 2.0L 2WD. Kesemua varian Nissan X-Trail Facelift 2019 telah berjaya memperoleh Kenderaan Cekap Tenaga (EEV). Kesemua varian 2.0-liter menghasilkan kuasa dan tork yang sama (142hp dan 200Nm) manakala varian 2.5L 4WD mampu menjana 169hp pada 6,000rpm dan 233Nm tork maksimum serendah 4,000rpm.\n\nGenerasi X-Trail terkini juga didatangkan dengan teknologi keselamatan terkini iaitu Nissan Intelligent Mobility seperti berikut:\n\nIntelligent Forward Collision Warning (FCW)*\nIntelligent Forward Emergency Braking (FEB)\nIntelligent Cruise Control (ICC)*\nHigh Beam Assist (HBA)*\nLane Departure Warning (LDW)\nBlind Spot Warning (BSW)\nIntelligent Around View Monitor (I-AVM) dengan Moving Object Detection (I-MOD)\nRear Cross Traffic Alert (RCTA)\nMotion Power Tailgate\n\n*Varian 2.5L 4WD dan 2.0L Hybrid sahaja\n\nETCM akan menawarkan Nissan X-Trail Facelift 2019 baharu pada harga seperti berikut (harga atas jalan tanpa insurans):\nX-Trail 2.0L Hybrid  RM169,900\nX-Trail 2.5L 4WD  RM159,900\nX-Trail 2.0L 2WD MID  RM149,900\nX-Trail 2.0L 2WD  RM139,900\n\nTerdapat lima pilihan warna iaitu putih (Brilliant White), perak (Tungsten Silver), hijau (Titanium Olive), hitam (Diamond Black) dan Imperial Umber (baharu). Sempena pra-pelancaran, Nissan X-Trail Facelift baharu juga didatangkan dengan Servis Penyelenggaraan Berkala selama 2 Tahun atau 40,000km. 500 kenderaan pertama yang didaftarkan juga akan menerima hadiah eksklusif bernilai RM488. Penghantaran rasmi kenderaan dijadualkan bermula pada April 2019. Untuk maklumat lanjut, layari www.nissan.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nmotogp\nMotoGP 2021 \n\nPusingan MotoGP Indonesia Bakal Menjadi Perlumbaan MotoGP Jalan Raya Pertama Bermula 2021 \n\n\nPosted on February 22, 2019 by Zarul Faiz \n\n\nAnda nampak slogan Satu Hati itu? Projek ini telah dimulakan setelah pasukan Repsol Honda melawat kilang Astra Honda di Indonesia  Sumber imej: MotoGP.com\n\nIndonesia bakal menganjurkan perlumbaan MotoGP jalan raya yang pertama bermula tahun 2021.\nLitar 4.32 km yang baharu itu akan bertempat di Mandalika, Lombok.\nPusingan yang baharu itu akan menambah pusingan MotoGP menjadi 21 buah perlumbaan setiap tahun.\n\n\nSetelah mengadakan rundingan bertahun lamanya, pusingan MotoGP Indonesia bakal menjadi perlumbaan litar jalan raya dalam kalendar MotoGP bermula tahun 2021.\nAcara ini akan dianjurkan di daerah Mandalika di pulau Lombok dari tahun 2021 hingga 2023. Badan milik kerajaan, Indonesia Tourism Development Corporation (ITDC), bersama dengan promoter MotoGP, Dorna, telah menandatangani persetujuan pada 21 Februari di Madrid, Sepanyol.\nPresiden ITDC, Abdulbar M. Mansoer, memberitahu Motorsports.com bahawa Pegawai Keselamatan FIM, Franco Uncini, telah meluluskan rekabentuk litar berkenaan.\nBagaimana pun, litar 4.32km dengan 18 buah selekoh yang baharu ini akan dibina dari mula, tidak seperti di Monaco dan Singapura yang menggunakan jalan raya yang sedia ada. Litar ini akan dibuka untuk umum selepas acara MotoGP.\nSusun atur litar Lombok  Sumber imej: Motorsport.com\nSyarikat French Vini Construction dari Perancis akan memulakan kerja pada bulan September tahun ini.\nPenyertaan pusingan MotoGP Indonesia merupakan impian bersama Indonesia dan Dorna buat sekian lama, di mana negara berkenaan mewakili pasaran motosikal terbesar dunia. Atas sebab inilah pasukan pengilang Repsol Honda memilih negara ini sebagai tempat untuk memperkenalkan pasukan mereka setiap tahun (kecuali untuk tahun ini bagi menyambut ulang tahun ke-25 kerjasama Repsol-Honda).\nPenyertaan Indonesia akan meningkatkan jumlah perlumbaan menjadi 21 buah perlumbaan bagi setiap musim dalam kejohanan ini, selepas penyertaan Finland pada tahun 2020.\nSudah pasti ianya cukup menarik sekali untuk melihat kesan jadual baharu kejohanan ini, bagi kedua-dua bahagian musim biasa dan juga sesi ujian yang dijalankan di luar musim.\nSumber: Motorsports.com\n\nAdvertisements",
        "BERITA ANTARABANGSA\nFIM\nFIM Moto-e World Cup\nMoto-e World Cup 2019 \n\nJadual, Peraturan Dan Grid Bagi FIM Enel MotoE World Cup 2019 Disahkan \n\n\nPosted on December 6, 2018 by Zarul Faiz \n\n\n\n\nJadual, peraturan, dan grid bagi siri kejohanan Enel MotoE World Cup 2019 telah pun disahkan.\n18 orang penunggang akan mengambil bahagian dalam siri kejohanan yang akan diadakan buat julung kalinya ini.\nLima pusingan telah pun ditetapkan bagi tahun hadapan.\n\n\nJadual, peraturan, serta grid bagi siri perlumbaan FIM Enel MotoE World Cup 2019 telah pun disahkan.\nKejohanan MotoE tahun hadapan adalah pertandingan perlumbaan motosikal elektrik antarabangsa yang pertama seadanya. Ianya dianjurkan kerana adanya peraturan kenderaan elektrik yang akan dilaksanakan dalam dua dekad yang akan datang.\nFIM telah menyiarkan keseluruhan jadual, peraturan, dan grid bagi FIM Enel MotoE World Cup 2019.\nMotosikal\n\nKe semua penunggang akan mengemudi motosikal Energica Ego Corsa yang sama.\nKapasiti bateri adalah sehingga 20kWh.\nKuasa bateri sehingga 120kWh (160hp).\nKelajuan maksimum sehingga 270km/j.\nBrek Brembo, suspensi hlins, dan roda Marchesini.\nTayar Michelin.\nKe semua motosikal adalah sama, namun, ada sesetengah bahagian yang boleh dilaras mengikut keinginan penunggang.\nKe semua motosikal ini dicas dengan panel solar yang dibekalkan oleh Enel.\n\nJadual Perlumbaan\n\nSesi latihan FP1 dan FP2 pada hari Jumaat.\nSesi kelayakan akan diadakan pada hari Sabtu.\nPerlumbaan akan diadakan pada hari Ahad sebelum bermulanya perlumbaan Moto3.\nMusim yang pertama ini akan menyaksikan lima pusingan di Jerez, Le Mans, Sachsenring, Spielberg, dan Misano (dua perlumbaan).\n\nPeraturan\n\nPara penunggang MotoE tidak dibenarkan untuk mengambil bahagian dalam mana-mana kelas perlumbaan Grand Prix ketika kelima-lima tarikh perlumbaan MotoE.\n\nPeraturan Tayar\n\nMichelin akan membekalkan sepasang tayar slick hadapan dan belakang, beserta sepasang tayar hadapan dan belakang bagi perlumbaan basah bagi setiap hujung minggu perlumbaan.\nJumlah keseluruhan tayar bagi setiap tahun tidak akan melebihi empat tayar hadapan dan lima tayar belakang slick, beserta tiga tayar hadapan dan empat tayar belakang bagi perlumbaan basah.\n\nPasukan dan Penunggang\n\nLCR  Randy de Puniet, Niccolo Canepa\nAngel  Nico Terol, Maria Herrera\nAvintia  Xavier Simeon, Eric Granado\nPramac  Josh Hook, Alex de Angelis\nTech3  Kenny Foray, Hector Grazo\nGresini  Matteo Ferrari, Lorenzo Savadori\nPons  Sete Gibernau\nOne Energy Racing (SIC)  Bradley Smith\nIntactGP  Jesko Raffin\nAjo  Niki Tuuli\nSIC58  Matteo Casadei\nEG 0,0 Marc VDS  Mike de Meglio\n\n\nAdvertisements",
        "BERITA ANTARABANGSA\nMoto Malaya \n\nDua Pelumba Bertinju Di Atas Litar \n\n\nPosted on March 26, 2019 by Zarul Faiz \n\n\nSumber imej: Dailymail.co.uk\n\nDua orang pelumba motosikal dari Costa Rica telah terlibat dalam satu pertembungan yang telah menyebabkan mereka terbabas.\nBerasa tidak puas hati, mereka telah bertumbuk sesama mereka.\nPersatuan Motosikal Amerika Latin telah menyingkir mereka dari perlumbaan tersebut dan mengharamkan kedua-dua penunggang berkenaan.\n\n\nPergaduhan fizikal adalah satu kes yang semakin jarang ada dalam perlumbaan motosikal masa kini kerana para penunggang perlu menampilkan sikap yang professional sama ada sewaktu berada di atas litar mahu pun luarnya. Namun kadang kala, emosi dan adrenalin menguasai diri dan mengakibatkanterjadinya kejadian yang ingin dielakkan ini.\nSebagai contoh adalah sebuah insiden yang telah berlaku sewaktu perlumbaan Moto2 di Litar Misano pada tahun lalu, di mana Romano Fenati telah menarik tuil brek hadapan pada jentera tunggangan Stefano Manzi. Insiden ini telah mencetuskan keberangan para peminat sukan permotoran ini di seluruh dunia. Fenati kemudiannya telah dipecat dari pasukannya ketika itu dan sepatutnya telah diharamkan dari berlumba seumur hidup. Tetapi Dorna dan FIM telah memutuskan untuk membenarkannya berlumba dalam kejohanan Moto3 pada tahun ini.\nItu sepatutnya sudah cukup untuk dijadikan sebagai amaran buat para penunggang di luar sana bukan? Sepatutnyalah. Tetapi, apabila amarah telah menguasai seseorang itu, sukar baginya untuk bertindak rasional.\nPergaduhan berikut adalah antara Marion Calvo dan Jorge Martinez sewaktu satu perlumbaan kebangsaan di Costa Rica.\n\nKedua-dua penunggang telah bertembung sewaktu membrek sebelum memasuki satu selekoh, menyebabkan Martinez terjatuh dari jenteranya. Martinez bagaimana pun berjaya bergayut pada bonggol pelana Calvo, menyebabkan jentera tersebut hilang kawalan.\nApabila jentera tersebut berhenti sepenuhnya, Martinez boleh sahaja meluru ke jenteranya semula dan meneruskan perlumbaan. Sebaliknya, dia gagal mengawal perasaan marahnya dan melepaskan tumbukan terhadap Calvo. Calvo terjatuh dari jenteranya.\nSumber imej: Dailymail.co.uk\nCalvo kemudiannya menyerang Martinez dan menolaknya semula, sebelum kedua-dua penunggang meneruskan perlumbaan mereka.\nSeperti yang dijangkakan, Persatuan Motosikal Amerika Latin telah menyingkir mereka berdua dari perlumbaan tersebut dan kemudiannya mengharamkan kedua-dua penunggang berkenaan.\n\nAdvertisements",
        "BERITA ANTARABANGSA\nF1\nMoto Malaya \n\nMick Shumacher Bakal Teruskan Legasi Ayahnya di Formula 1 \n\n\nPosted on March 27, 2019 by Amirul Azreen \n\n\nMick Schumacher, anak kepada juara dunia tujuh kali Formula 1, Michael Schumacher, bakal membuat ujian sulung bersama pasukan Ferrari, 2 April ini.\nPelumba berusia 20 tahun itu  yang telah menyertai akademi Ferrari  akan memandu jentera mereka dan Alfa Romeo di Bahrain.\nSeorang lagi ahli akademi Ferrari, Callum Ilott, turut diberikan peluang untuk menguji jentera Alfa Romeo di Sepanyol pada 14-15 Mei ini.\nSchumacher, yang membuat penampilan sulung dalam Formula 2 baru-baru ini berkata:Saya berasa amat teruja jadi terima kasih kepada Ferrari kerana memberi saya peluang ini.\nSaya tidak sabar untuk menempuh sesi ujian itu nanti. Bagaimanapun, saya tidak ingin terlalu leka kerana perlu memberikan tumpuan sepenuhnya terhadap perlumbaan F2,katanya.\nSekiranya, Mick menyertai sukan F1 secara rasmi satu hari nanti, dia bakal berdepan cabaran besar ekoran membawa nama ayahnya.\nMichael Schumacher bersara buat kali kedua pada Disember 2012 sebelum terlibat dalam kemalangan ski setahun kemudian, bekas pelumba berusia 50 tahun itu masih menjalani rawatan sehingga kini.\nAdvertisements",
        "BERITA TEMPATAN\nKereta\nPerodua \n\nPerodua Mid Valley pindah ke Menara MBMR, Jalan Syed Putra \n\n\nPosted on December 12, 2018 by Sep Irran \n\n\n\nPerodua baru sahajan mengumumkan bahawa bilik pameran Perodua Mid Valley di bawah jagaan DMM Sales Sdn Bhd telah pun berpindah ke lokasi baharu iaitu di Menara MBMR, Jalan Syed Putra. Tujuan pemindahan lokasi adalah untuk menggandakan kapasiti jualannya dan menjaga kepuasan pelanggan.\nBilik pameran jualan baharu ini, yang seluas 6,900 kaki persegi, lebih daripada dua kali lebih besar berbanding dengan lokasilama kami, memberikan ruang bilik pameran yang lebih luas dan selesa, kata Pengerusi Daihatsu (Malaysia) Sdn Bhd, En Aqil Tan Sri Ahmad Azizuddin .\n\nUpacara perasmian pada petang tadi turut dihadiri oleh Pegawai Eksekutif Urusan Kanan Daihatsu Motor Co Ltd, Datuk Shigeharu Toda dan Pengarah Urusan Perodua Sales Sdn Bhd, Dato Dr Zahari Husin.\nDMM Sales Sdn Bhd ditubuh pada 20 Januari 1995 merupakan salah satu anak syarikat Daihatsu (Malaysia) Sdn Bhd dan pada hari ini, mereka adalah pengedar terbesar Perodua di seluruh negara dengan 17 bilik pameran, 13 pusat servis dan dua pusat badan & cat.\n\nSebanyak 10.6% jualan purata tahunan yang telah disumbang oleh DMM Sales Sdn Bhd dalam jangka masa lima tahun lalu. Menara MBMR juga menempatkan MBM Resources Berhad, sebuah kumpulan syarikat automotif dengan pelbagai pelaburan dalam industri automotif dan juga pemegang saham perdagangan utama bagi Daihatsu (Malaysia) Sdn Bhd.\n\nKami memuji komitmen yang ditunjukkan oleh DMM Sales Sdn Bhd terhadap Perodua dengan pembukaan bilik pameran jualan baharu ini. Dengan persaingan pasaran yang semakin meningkat, kami menghargai inisiatif seumpama ini, yang bukan sahaja akan memberi sumbangan positif kepada jualan kami tetapi juga akan menaiktaraf pengalaman pelanggan kami terhadap jenama Perodua, tambah Dato Dr Zahari.\nUntuk maklumat lanjut, layari www.perodua.com.my.\nPerodua sumbang 50 Myvi kepada Bomba & institusi pengajian tinggi!\n\nAdvertisements",
        "BERITA TEMPATAN\nKereta\nPerodua \n\nProgram Karakuri MARii dan Perodua sasar peningkatan ekosistem automotif negara \n\n\nPosted on January 4, 2019 by Sep Irran \n\n\n\nInstitut Automotif, Robotik dan IoT Malaysia (MARii) bersama Perodua baru sahaja menamatkan Program Karakuri MARii dimana 30 peserta dari 15 syarikat telah dianugerahkan dengan sijil selesai program oleh CEO MARii, Dato Madani Sahari.\nMenurut Dato Madani Sahari, Industri automotif hanya boleh berkembang apabila terdapat usaha bersama dalam keseluruhan ekosistem automotif. Program MARii Karakuri adalah contoh platform kerjasama yang membolehkan peningkatan ekosistem.\n\nMARii bersama Perodua telah menganugerahkan tiga anugerah berbeza yang bergantung kepada peratusan peserta iaitu gangsa (60% ke atas), perak (70% ke atas) dan emas (85% ke atas). Semua syarikat yang telahpun mengambil bahagian dalam Program Karakuri MARii ini telah melaporkan peningkatan produktiviti sebanyak 30% secara purata.\n\nApakah itu Karakuri? Dalam bidang pembuatan dan pengilangan, konsep Karakuri digunakan dalam mengurangkan daya sesuatu kerja dengan mengoptimumkan proses tanpa menggunakan peralatan kos tinggi. Kerja-kerja seperti pemindahan dan pemunggahan disenangkan lagi untuk meningkatkan produktiviti tanpa menggunakan sebarang kuasa lebihan.\n\nIni berjaya dilakukan dengan menggunakan konsep Kaizen dimana semua jenis kerja atau pergerakan boleh dimudahkan dengan idea-idea bernas dan kemudian beralih ke fasa Karakuri dimana pelbagai sistem mekanikal yang murah tanpa menggunakan sebarang tenaga elektrik atau lain-lain boleh digunakan untuk meringankan beban para pekerja.\n\nHasilnya adalah sebuah kerja yang boleh dilakukan dengan lebih senang, cepat dan efisien yang bakal melahirkan produk-produk berkualiti tinggi dan juga mengurangkan tenaga kerja dalam proses penghasilan. Bagaimana mereka boleh berjaya melakukannya?\n\nIni kerana proses-proses yang digunakan selama ini telah disenangkan lagi dengan penggunaan teknik automasi yang mengurangkan daya kerja dan pada masa yang sama meningkatkan produktiviti. Barisan pengeluaran di kilang-kilang yanh menggunakan konsep Karakuri turut telah melaporkan peningkatan kecekapan pengeluaran yang lebih kos efektif.\n\nUntuk maklumat lanjut, layari www.marii.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nGivi\nGIVI Asia\nGIVI Malaysia\nMoto\nMoto Malaya \n\nGIVI Memperkenalkan Barisan Produk Baharu! \n\n\nPosted on March 30, 2019March 30, 2019 by Amirul Azreen \n\n\n\n\nGIVI Asia memperkenalkan barisan produk baharu sempena majlis sambutan Ulangtahun ke-25 GIVI yang berlangsung di Hotel Ion Delemen, Genting Highlands, semalam.\nSebelum itu, GIVI turut menganjurkan konvoi bersama media yang bermula daripada ibu pejabat GIVI di Bukit Beruntung dengan majlis pelancaran di Genting Highlands menjadi destinasi.\nSeperti sedia maklum, GIVI cukup sinonim dengan peminat jentera dua roda terutamanya di kalangan pemilik motosikal kapcai jadi tidak hairanlah pengeluar aksesori motosikal itu menghasilkan lebih 75,000 produk setiap tahun.\nBagi tahun 2019, GIVI sekali lagi memperkenalkan beberapa produk baharu!\n1) Monolock B32N-Advance Bold Topcase\n\n2) Monolock B270N Topcase\n\n3) Monokey E23N Side Case\n\n4) G12N Fixed System Center Case\n\n5) Rider Tech\n\n6) Helmet M30.1 Cielo\n\nSementara itu, Pengurus Operasi Antarabangsa Kumpulan GIVI, Joseph A. Peruca, menjelaskan bagaimana GIVI antara pengeluar produk yang bangga dalam mengekalkan imej mereka selaku peneraju dalam melahirkan aksesori yang mengutamakan keselelamatan.\nKami sering diajukan dengan soalan sama ada kami akan mencipta reka bentuk helmet atau rekaan grafik yang lebih garang? Hakikatnya, kami bangga dengan fokus utama kami, iaitu mencipta helmet atau produk yang selesa dan selamat. Itu adalah imej kami,katanya.\n\nDalam perkembangan lain, Pengarah Urusan Givi Asia, On Hai Swee turut menjelaskan bahawa GIVI sedang dalam perancangan untuk membuka lebih banyak cawangan di seluruh negara dengan harapan dapat memudahkan pemilik motosikal untuk datang dan melihat produk keluaran mereka dengan lebih dekat.\n\n\n\nAdvertisements",
        "BERITA ANTARABANGSA\nmotogp\nMotoGP 2019\nRepsol Honda \n\nMotoGP 2019: Repsol Honda Perkenalkan Jentera 2019 \n\n\nPosted on January 24, 2019 by Zarul Faiz \n\n\n\n\nRepsol Honda teah memperkenalkan jentera bagi kempen MotoGP 2019.\nIanya adalah ulang tahun ke-25 kerjasama antara Repsol dan Honda.\nBeberapa buah pengubahsuaian dapat dilihat pada jentera Jorge Lorenzo, kemasan grafik pada jentera 2019 kekal sama.\n\n\nBagi mereka yang menantikan kelainan kemasan grafik bagi jentera Repsol Honda 2019 pasti berasa hampa kerana ia tampil dengan kemasan yang sama.\nRamai yang menjangkakan kemunculan skema warna baharu memandangkan syarikat petroleum gergasi Sepanyol dan Honda berkenaan akan meraikan ulang tahun ke-25 kerjasama mereka. Namun begitu, mereka tampil dengan kemasan grafik yang sama sahaja.\n\nWalau bagaimana pun, tampak jelas beberapa buah perbezaan yang nyata pada jentera Jorge Lorenzo (gambar di atas).\n\nLengan ayun dan kerangka aluminium digilap.\nTangki bahanapi yang dipanjangkan ke belakang. Lorenzo lebih gemar\nmenetapkan beratnya lebih jauh ke belakang.\nPenghenti pelana yang dipanjangkan.\nKedua-dua jentera kini dilengkapi dengan panel aero yang lebih besar.\n\nPelancarannya telah diadakan di Litar Sentul di Indonesia. Penunggang semasa Marc Marquez dan Jorge Lorenzo telah disertai oleh juara Repsol Honda yang lalu, Mick Doohan dan Alex Creville.\nDari kiri ke kanan: Mick Doohan, Marc Marquez, Jorge Lorenzo, Alex Creville\nKerjasama Repsol-Honda bermula pada tahun 1994 sewaktu Doohan memenangi kejohanan GP 500cc dunianya yang pertama daripada lima. Alex Creville telah memenangi kejohanan tahun 1999 apabila Doohan terbabas sewaktu pusingan kelayakan bagi Grand Prix Sepanyol di Jerez dan terpaksa bersara.\nKedua-dua penunggang semasa menjawab soalan mengenai betapa gembiranya mereka dapat bersama pasukan berkenaan, dan keyakinan mereka dalam memenangi kejohanan tahun ini, dan sebagainya.\nMarc Marquez akan beraksi dalam sesi ujian pemanas badan bermula 1 hingga 3 Februari sebelum bermulanya ujian pra musim 2019 rasmi pertama yang akan berlangsung pada 6 hingga 8 Februari. Kedua-dua ujian ini akan diadakan di Litar Antarabangsa Sepang.\nAdvertisements",
        "aprilia\nAprilia Malaysia\nAprilia Pulau Pinang\nBERITA TEMPATAN\nSheng Fatt Motor Sdn. Bhd \n\nKempen Penyelenggaraan Istimewa Buat Pemilik Aprilia Di Pulau Pinang \n\n\nPosted on December 14, 2018December 14, 2018 by Zarul Faiz \n\n\n\n\nAprilia adalah jentera istimewa yang memerlukan penjagaan yang istimewa.\nPusat perkhidmatan Aprilia di Pulau Pinang sedang menawarkan diskaun istimewa buat para pemilik.\nKempen ini akan diadakan dari 24 Disember hingga 28 Disember 2018.\n\n\nPerhatian buat semua pemilik Aprilia di Pulau Pinang! Pusat perkhidmatan rasmi Aprilia di Pulau Pinang sedang menawarkan sebuah kempen perkhidmatan istimewa yang akan diadakan bermula 24 Disember hingga 28 Disember 2018.\n\nPusat perkhidmatan Aprilia di Pulau Pinang (gambar di atas) menawarkan door gift istimewa buat ke semua pemilik Aprilia yang menyelenggara motosikal mereka di pusat perkhidmatan rasmi berkenaan. Selain itu, pemilik Aprilia juga turut boleh menikmati diskaun 15% untuk alat ganti, harga istimewa untuk perkhidmatan penukaran minyak, beserta harga istimewa untuk tayar.\n\nJadi, sekiranya ianya sudah tiba masa untuk menyelenggara motosikal Aprilia anda, atau sekiranya anda ingin menikmati tawaran istimewa sewaktu tempoh kempen perkhidmatan ini, kunjungilah Sheng Fatt Motor Sdn. Bhd. yang terletak di alamat No 24, Jalan Dato Keramat, Pulau Pinang, 10150, Georgetown. Atau anda boleh hubungi talian 019-400 9339 untuk mendapatkan maklumat yang lanjut.\n\nKempen perkhidmatan istimewa ini telah dijalankan eksklusif buat para pemilik Aprilia. Sebagai pusat perkhidmatan rasmi untuk Aprilia, kami ingin menawarkan kepada para pemilik, pengalaman pemilikan Aprilia yang lengkap, yang mana ianya termasuklah perkhidmatan selepas jualan yang menakjubkan dan peralatan yang bersesuaian bagi menyelenggara motosikal anda. Aprilia adalah antara motosikal yang terbaik dalam dunia, dan ianya amat penting sekali untuk mempunyai pengetahuan dan peralatan yang betul bagi membolehkannya beraksi di tahap terbaiknya pada setiap masa, ujar Encik Kheoh Hock Seng, Pengarah Urusan Sheng Fatt Motor Sdn. Bhd. (di atas).\n\nSelain itu, bagi menjadikan tawaran ini lebih lumayan, Aprilia Pulau Pinang akan turut menyertakan baucar istimewa RM100 yang anda boleh guna untuk membeli barangan di kedainya.\n\nAdvertisements",
        "BERITA TEMPATAN\nducati \n\nDucati Red Christmas  Jimat sehingga RM50,000! \n\n\nPosted on December 9, 2018 by Sep Irran \n\n\n\nSepanjang bulan Disember 2018 ini, Ducati Malaysia akan menawar tawaran dan rebat menarik sehingga 80% sempena promosi istimewa hujung tahun dan juga sambutan Hari Natal mereka iaitu Ducati Red Christmas!\nMulai sekarang hingg 31 Disember 2018, para pelanggan boleh menikmati penjimatan sehingga RM50,000 bagi model terpilih Ducati khususnya kepada pengunjung Ducati Petaling Jaya. Model-model menarik termasuk Ducati Multistrada 950 yang ditawarkan dengan harga RM76,000 bersama pakej Touring Pack secara percuma!\n\nInginkan sesuatu yang lebih rare? Ducati Diavel Diesel juga sedang ditawarkan dari RM115,000 dimana reka bentuk jenama pakaian terkemuka Diesel (bukan pakai minyak diesel, ya) dipakejkan bersama sistem ekzos Termignoni. Ducati Malaysia juga sedang menawarkan diskaun sehingga 70% bagi pakaian Ducati dan Scrambler Ducati sehingga 2 Januari di Ducati Petaling Jaya.\n\nBagi pemilik Ducati yang inginkan tambahan ekstra kepada motor mereka, Ducati Performance Parts, aksesori dan alat ganti juga sedang ditawarkan dengan diskaun setinggi 80% di semua cawangan rasmi Ducati di seluruh negara dari 10 Disember  13 Januari 2019.\n\nPelanggan juga akan diberi rebat 25% untuk Desmo Service sebagai sebahagian daripada program pra-pembeliannya. Bagi setiap pembelian minimum RM600 dalam satu resit, pelanggan akan membawa pulang T-shirt Ducati rasmi yang bernilai RM250!\n\nSebagai tanda penghargaan kepada semua pemilik dan peminat Ducati, Ducati Malaysia akan memberi pemeriksaan 15-point secara percuma di Ducati Service Ducati Malaysia (Ducati Petaling Jaya) dari 21-23 Disember 2018. Perkhidmatan ini akan dijalankan dari 10 pagi hingga 5 petang bagi SEMUA model Ducati.\nUntuk maklumat lanjut, layari www.facebook.com/DucatiMY/ atau www.instagram.com/ducati_my/.\nTunggang Uji: Ducati Multistrada 950  Kuda Jantan Itali\n\nAdvertisements",
        "Moto Malaya \n\nVideo Tular Penunggang Motosikal Singapura Enggan Memadamkan Rokok Di Stesen Minyak \n\n\nPosted on April 19, 2019 by Zarul Faiz \n\n\n\n\nTelah tular sebuah video menunjukkan penunggang dari Singapura sedang merokok di sebuah stesen minyak Petron di kawasan R&R Pagoh.\nMenurut individu yang bertanggungjawab merakam video berkenaan, dia telah meminta mereka untuk memadamkan rokok.\nBagaimana pun, kumpulan itu membalas bahawa dia tidak boleh buat apa-apa untuk menghalang mereka.\nMemburukkan lagi keadaan, pekerja Petron dan PLUS tidak dapat membantunya.\n\n\nSatu video telah tular di media sosial, di mana sekumpulan penunggang dari Singapura enggan memadamkan rokok mereka ketika berada di stesen petrol, walaupun selepas ditegur. Insiden ini telah terjadi di stesen minyak Petron di kawasan R&R Pagoh.\nDalam video berkenaan,seorang penunggang motosikal dilihat sedang merokok dalam kawasan stesen minyak, betul-betul di bawah papan tanda Dilarang Merokok. Individu yang bertanggungjawab memuatnaik video ini adalah pemilik akaun Facebook, Thiagarajah Nesan. Menurutnya, dia telah menegur kumpulan tersebut kerana merokok di dalam kawasan stesen minyak namun telah mengatakan yang kumpulan tersebut membalas bahawa Thiagarajah tidak boleh buat apa-apa untuk menghalang mereka dan meneruskan aksi merbahaya mereka itu.\n\nTetapi, apa yang berlaku seterusnya juga amat mengecewakan.\nThiagarajah memaklumkan kepada pekerja di stesen, namun, mereka memberitahunya bahawa pengurus stesen tiada pada ketika itu dan ianya bukan tanggungjawab mereka.\nGagal mendapat perhatian para kakitangan stesen, Thiagarajah melaporkan insiden ini kepada pekerja PLUS. Pekerja PLUS berkenaan juga turut mengatakan yang mereka tidak dapat membuat apa-apa mengenainya. Bagaimana pun, mereka menyarankan kepada Thiagarajah untuk merakamkan kesalahan tersebut dan memuatnaiknya ke Facebook.\n\nPastinya para penunggang berkenaan sedia maklum yang merokok di stesen minyak ini satu tindakan yang amat merbahaya. Namun, Petron dan PLUS juga tidak boleh mengambil sikap lepas tangan dan seharusnya mengambil tindakan. Kerajaan memandang serius kesalahan merokok dan telah menyaman perokok yang merokok di kedai makan dan kawasan yang dilarang, tetapi, mengapa tiada siapa yang mengambil tindakan ke atas mereka yang angkuh ini?\nSumber: Thiagarajah Nesan\nAdvertisements",
        "BERITA ANTARABANGSA\nHarley Davidson\nLiveWire \n\nShowa Dan Brembo Buat Motosikal Harley-Davidson LiveWire \n\n\nPosted on December 14, 2018 by Zarul Faiz \n\n\n\n\nModel Harley-Davidson LiveWire akan dilengkapkan dengan suspensi Showa dan brek Brembo yang canggih.\nThe Motor Company ini sedar akan apa yang diharapkan oleh para pelanggan daripada sebuah motosikal berprestasi tinggi.\nMotosikal Harley-Davidson LiveWire akan mula disediakan bermula tahun 2019.\n\n\nPengilangan motosikal Harley-Davidson LiveWire yang bakal membuat kemunculan ini sudah pasti akan meyakinkan mereka yang bimbang akan motosikal elektrik terasa seperti kart golf. Ini kerana The Motor Company telah mengumumkan yang model LiveWire akan dilengkapi dengan brek dan suspensi yang canggih.\nSewaktu kami mengusahakan Project LiveWire ini, maklum balas yang kami terima cukup jelas sekali: pelanggan mahukan sebuah motosikal yang sejati, ujar Marc McAllister, Naib Presiden Perancangan Produk dan Portfolio di Harley-Davidson. Mereka tidak sanggup mengkompromikan perasaan penunggangan untuk sebuah kenderaan elektrik. Kami perlu bangunkannya seperti ianya sebuah motosikal terlebih dahulu. Bagi memberikan prestasi yang mampu dikecapi motosikal ini, kami memilih untuk melengkapkannya dengan suspensi Showa, brek Brembo, dan yang lain-lain, untuk memberikan pengalaman penunggangan yang diharapkan orang ramai.\nPenglibatan Harley-Davidson bersama Showa dan Brembo bukanlah sesuatu yang baharu. Model touring pengeluar berkenaan menggunakan fork Dual Bending Valve Showa, beserta unit ABS Reflex.\nBagi model LiveWire ini, Harley-Davidson akan melengkapkannya dengan fork Separate Function Big Piston (SFF) Showa, dan penyerap hentakan belakang Showa Balanced Free Rear Cushion-lite. Tugas pembrekan akan dikendali oleh angkup Monobloc Brembo. Suspensinya akan boleh dilaras sepenuhnya.\nDari segi elektronik, motosikal ini akan didatangkan empat mod kuasa, di samping tiga mod yang boleh dilaras pengguna.\nHarley-Davidson bercadang untuk menominasikan 250 buah pengedar motosikal elektrik pada tahun hadapan.\nPandangan Pertama: Motosikal Cruiser Elektrik Harley-Davidson LiveWire 2019!\n\nAdvertisements",
        "BERITA ANTARABANGSA\nmotogp\nnicky hayden \n\nMotoGP: Nombor 69 Akan Dibersarakan Sebagai Penghormatan Buat Nicky Hayden \n\n\nPosted on January 25, 2019 by Zarul Faiz \n\n\n\n\nDorna akan membersarakan nombor 69 dari perlumbaan Grand Prix sebagai penghormatan buat mendiang Nicky Hayden.\nIa akan berkuatkuasa bermula dari pusingan MotGP Amerika Syarikat di Austin, Texas.\nHayden meninggal dunia pada tahun 2017 setelah dilanggar sebuah kereta sewaktu menunggang basikal di Itali.\n\n\nNombor 69 akan dibersarakan dari perlumbaan Grand Prix sebagai penghormatan buat Kentucky Kid Nicky Hayden. Ia akan mula berkuatkuasa bermula dari pusingan MotoGP Amerika Syarikat di Austin, Texas.\nPara pesaing lain tidak akan dapat menggunakan nombor 69 sebagai nombor perlumbaan mereka.\nHayden merupakan juara MotoGP 2006, setelah mengalahkan Valentino Rossi. Perjalanan kerjaya Hayden dalam MotoGP telah membawanya dari Repsol Honda ke Ducati Team dan kembali ke pasukan Aspar Honda, sebelum berpindah ke kejohanan World Superbikes.\n\nNamun, dunia telah dikejutkan dengan berita bahawa dia telah dilanggar oleh sebuah kereta sewaktu menunggang basikal di Itali. Pemergiannya beberapa hari kemudian cukup sukar untuk dihadami oleh ramai peminat.\nIanya satu penghormatan yang hebat, bagi nombor 69 Nicky untuk dibersarakan di Austin, ujar ayah Nicky, Earl. Ia amat cocok sekali yang ianya diadakan di pusingan perlumbaan Amerika Syarikat kerana perlumbaan ini amat bermakna buat Nicky dan dia cukup menantikan perlumbaan ini setiap tahun.\nBagi saya sendiri, ianya satu upacara yang cukup istimewa kerana #69 adalah nombor yang saya gunakan sewaktu saya berlumba, dan saya berasa amat berbangga menyaksikan Nicky menggunakan #69 pada motosikalnya sepanjang kerjayanya.\nBagi pihak keluarga kami, saya ingin mengucapkan terima kasih khas buat Dorna yang memberi penghormatan buat Nicky dalam cara yang istimewa ini di samping dengan bermacam-macam cara lain yang telah mereka lakukan bagi menyokong kami sewaktu masa yang sukar ini.\nDengan bangganya saya umumkan yang nombor 69 akan dibersarakan dari perlumbaan Grand Prix ujar Carmelo Ezpeleta, Ketua Pegawai Eksekutif Dorna Sports. Nicky Hayden adalah salah seorang aset terbesar paddock ini dan merupakan contoh penunggang yang menakjubkan di atas litar dan juga di luarnya.\nSumber: MotoGP\nAdvertisements",
        "BERITA TEMPATAN\nGB Workshop\nGoh Brothers Motorcycles Sdn. Bhd.\nmv agusta\nThe Gasket Alley \n\nPusat Perkhidmatan Selepas Jualan Baharu Bagi Motosikal MV Agusta Di Malaysia! \n\n\nPosted on December 10, 2018 by Zarul Faiz \n\n\n\n\nPemilik motosikal MV Agusta di Malaysia telah ditinggalkan terkapai-kapai tanpa sebarang pusat perkhidmatan rasmi bagi menyelenggara motosikal MV Agusta mereka.\nGoh Brothers Motorcycles Sdn. Bhd. telah menandatangani perjanjian bersama MV Agusta motor S.p.A untuk menyediakan perkhidmatan selepas jualan rasmi di Malaysia.\nGB Workshop yang terletak di The Gasket Alley akan menjadi bengkel pertama yang menyediakan sokongan rasmi buat para pemilik MV Agusta termasuklah penyelenggaraan, membaiki, serta tuntutan waranti.\n\n\nMV Agusta mempunyai sejarah yang cukup gemilang di Malaysia, mengecapi kejayaan buat seketika sebelum lenyap dari pandangan mata arus perdana.\nBeberapa buah syarikat telah dipertanggungjawabkan dengan pengedaran jenama ikonik ini, namun, tidak terlalu lama dahulu, jenama ini sekali lagi berada dalam keadaan yang tidak menentu apabila syarikat terakhir yang memegang hak pengedaran bagi motosikal MV Agusta di Malaysia telah menggulung tikar mereka. Tanpa sokongan selepas jualan yang rasmi, para pemilik MV Agusta di Malaysia ditinggalkan terumbang-ambing.\n\nKini, masa depan jenama ini tampak semakin cerah kembali, dan para pemilik motosikal MV Agusta di Malaysia sudah pasti akan berasa amat teruja dengan perkembangan baharu ini.\n\nGoh Brothers Motorcycles Sdn. Bhd. (GBMC) telah mengumumkan satu kerjasama dengan MV Agusta (MV) Motor S.p.A bagi memberikan ketenangan minda buat ke semua pemilik motosikal MV di Malaysia. Dengan kerjasama ini, GBMC akan mula menyediakan khidmat sokongan selepas jualan bagi ke semua motosikal MV Agusta di Malaysia, dalam bentuk perkhidmatan am dan penyelenggaraan, membaik pulih, dan juga bagi sebarang tuntutan waranti.\n\nCawangan pertama yang akan sedia untuk menerima kunjungan para pemilik MV adalah GB Workshop di hab motosikal terkemuka, The Gasket Alley, di Petaling Jaya.\n\nKami berbangga kerana telah dipilih sebagai rakan kongsi jenama motosikal super-premium yang terkemuka ini di Malaysia dan bagi memulakan proses membina pengalaman pemilikan jenama ini melalui perkhidmatan selepas jualan, kami telah menghantar pasukan kami untuk latihan di kilang di Itali, di samping memastikan peralatan dan kelengkapan yang sesuai tersedia di pusat perkhidmatan penyelenggaraan kami. Ujar encik Goh Kian Sin, Pengerusi Goh Brothers Motorcycles.\nPengurus Negara-Negara Timur Jauh MV Agusta Motor SpA, encik Judah Sangaran, berkata, Kami bekerjasama rapat dengan GBMC bagi membina dan mengekalkan keyakinan pengguna semasa jenama kami di Malaysia dan salah satu langkah tersebut adalah untuk memastikan ketersediaan alat ganti yang lebih pantas di samping perkhidmatan penyelenggaraan dan membaiki yang diyakini bagi ke semua pemilik MV Agusta yang sedia ada di Malaysia.\n\nBertanggungjawab dalam menyelenggara motosikal MV Agusta yang lama mahu pun baharu adalah encik Idon Pang (di atas), Pengurus bahagian Selepas Jualan GB Workshop, yang telah mendapatkan latihan mengenai motosikal MV Agusta di Itali. Jadi, anda tidak perlu bimbang kerana motosikal MV Agusta anda berada dalam jagaan yang baik, barang kali jauh lebih baik daripada sebelum ini.\n\nModel-model motosikal MV Agusta yang dijual di Malaysia termasuklah model F3 800, F4, F4RR, Brutale 1090, Brutale 1090R, Brutale 1090 Corse, Brutale 800, Brutale 800RR, Brutale Dragster, Brutale Dragster 800RR, Rivale, Turismo Veloce, Stradale, dan model-model MV Agusta sebelum tahun 2015.\n\nAdvertisements",
        "BERITA ANTARABANGSA\nMoto Malaya \n\nF1: Hamilton Mahu Mercedes Jadi Pasukan Terbaik Dalam Sejarah \n\n\nPosted on May 13, 2019 by Amirul Azreen \n\n\nSumber: StadiumAstro\nMercedes menyamai rekod lima kali menamatkan perlumbaan satu-dua Formula 1 apabila Lewis Hamilton berjaya memintas rakan sepasukan Valtteri Bottas untuk menjuarai GP Sepanyol, pada Ahad.\nPertahan juara, Lewis Hamilton, turut meraih bonus masa terpantas buat julung kalinya musim ini di samping kembali mendahului kedudukan kejuaraan dengan perbezaan tujuh mata di atas pesaing terdekat, Bottas.\nHamilton mendahului perlumbaan seawal selekoh pertama sebaik dilepaskan diikuti Bottas, sementara wakil Ferrari, Sebastian Vettel yang bermula di petak ketiga dipintas Max Verstappen.\nSementara itu, Hamilton menegaskan dia mahu Mercedes menjadi pasukan paling berjaya dalam sejarah Formula 1 selepas Toto Wolff mencadangkan pelumba Britain itu mungkin berminat untuk menyertai Ferrari.\nMenjelang perlumbaan GP Sepanyol, ketua pasukan Mercedes, Wolff mendakwa Hamilton  yang masih terikat sehingga 2020  mungkin berminat untuk berhijrah ke Ferrari sebelum menamatkan kariernya.\nSumber: StadiumAstro\nHamilton tidak menafikan dakwaan itu bagaimanapun menegaskan sasaran utamanya adalah untuk melakar pencapaian terbaik bersama Mercedes.\nSaya tidak ingat apa sebenarnya yang dia katakan tetapi setiap kali dalam perbincangan kontrak, anda perlu menyebut nama Ferrari!\nToto seorang yang bijak dan perbincangan yang kami adakan berjalan dengan baik. Saya juga telah bersama Mercedes sejak berusia 13 tahun jadi sukar untuk melihat saya bersama pasukan lain.\nSaya tidak pernah menyembunyikan hakikat bahawa saya peminat Ferrari terutamanya kereta Ferrari. Adakah saya bercadang untuk berpindah? Saya belum lagi memikirkan masa depan saya. Buat masa ini saya cukup teruja untuk memandu bersama pasukan ini.\nSaya teruja kerana dapat bersama-sama Mercedes dalam tempoh enam tahun ini.\nSaya bercadang untuk membantu pasukan ini menjadi pasukan paling berjaya dalam sejarah F1. Ini adalah sasaran saya.\n(SUMBER: StadiumAstro)\nAdvertisements",
        "P2X Caf Racer\nP2X Roadster\nPeugeot \n\nMotosikal Konsep Peugeot P2X Roadster Dan Caf Racer Diperkenalkan Di Paris Motorshow \n\n\nPosted on October 9, 2018 by Zarul Faiz \n\n\n\n\nMotosikal konsep Peugeot P2X Roadster dan Caf Racer telah diperkenalkan di acara Paris Motorshow baru-baru ini.\nRangkaian P2X terdiri daripada motosikal roadster 125cc dan caf racer 300cc.\nSkuter jenama Peugeot kini telah berada di 60 buah negara di seluruh dunia.\n\n\nBenar, Peugeot juga turut menghasilkan motosikal dan ianya mendapat sambutan di Eropah. Kini, Peugeot telah memperkenalkan motosikal konsep, Peugeot P2X, di acara pertunjukan motosikal, Paris Motorshow.\nTerdapat dua buah model dalam rangkaian ini, iaitu motosikal roadster 125cc yang boleh dilihat di bawah, dan sebuah motosikal caf racer.\n\nKedua-dua model ini dijana oleh enjin satu silinder, sejukan cecair, DOHC, bersama dengan fork terbalik dan penyerap hentakan belakang berganda.\nMotosikal roadster 125cc telah mengambil ilham daripada motosikal Peugeot 515 yang dikeluarkan pada tahun 1930-an. Perincian yang ada pada motosikal ini termasuklah logo Legend Peugeot Motorcycles pada panel sisi dan roda krom berjejari.\n\nMotosikal caf racer 300cc pula diperkemaskan dengan warna perlumbaan Peugeot. Selain itu, ia mempunyai palang pemegang clip-on, roda ditempa, dan pelana penunggang tunggal.\nKedua-dua motosikal ini dilengkapi dengan ABS bagi kedua-dua roda hadapan dan belakang. Terdapat pemapar TFT berwarna 5 inci, lengkap dengan pautan i-Connect Bluetooth untuk pemautan telefon pintar dan GPS.\n\nMenyertai kepulangan semula Peugeot dalam dunia motosikal adalah suntikan lebih banyak emosi dalam misi reka bentuknya, yang telah\ndipertanggungjawabkan kepada saya oleh syarikat Perancis yang berusia 120 tahun ini, ujar Damien Basset, Ketua Jabatan Reka Bentuk di Peugeot Motorcycles.\nKami telah memberikan sepenuh perhatian pada saiz dimensi motosikal bandaraya ini, mengkaji setiap milimeter bagi setiap permukaannya. P2X adalah motosikal Peugeot yang baharu.\nPeugeot telah membina motosikal pertama mereka pada tahun 1898, namun, ianya tidak dikilangkan. Pengilangan motosikal mereka bermula pada tahun 1901. Mahindra telah memperolehi 51% saham kawalan pada tahun 2014. Peugeot kini telah menghasilkan motosikal dan kenderaan tiga roda berkapasiti dari 50cc hingga 500cc. Skuter Peugeot kini telah berada dalam 60 buah negara.\n\nAdvertisements",
        "Moto Guzzi\nTunggang Uji\nV9\nV9 Roamer Custom \n\nTunggang Uji Moto Guzzi V9 Roamer Custom \n\n\nPosted on February 28, 2019 by Zarul Faiz \n\n\n\nMoto Guzzi Malaysia telah membina motosikal Moto Guzzi V9 Roamer Custom bagi menyerlahkan kebolehan pengubahsuaian motosikal berkenaan.\nPengubahsuaian tersebut tidak mencacatkan tahap kebolehtunggangan dan jiwa model V9 Roamer itu.\nSebaliknya, ia meningkatkan lagi perwatakan dan daya tarikan motosikal ini.\n\nDalam dunia permotosikalan, kerja-kerja pengubahsuaian oleh pengilang pada motosikal yang sedia ada adalah satu tugas yang mungkin menjadi atau pun tidak. Ini kerana motosikal buatan khas ini pada sifatnya adalah sesuatu yang agak peribadi dari segi rupa bentuk, di mana lain penunggang, lain idea dan keinginan mereka mengenai bagaimana rupa sesebuah motosikal itu sekiranya mereka ingin mengubahsuainya. Dan dengan itu, pembikinan sebuah motosikal buatan khas pengilang adalah satu tugas yang berisiko, namun, ia tidak dapat menghalang terciptanya motosikal Moto Guzzi V9 Roamer Custom ini.\n\nDidatangkan dengan kemasan warna Gister colour-concept yang menawan ini, yang mana ianya berwarna biru dan jingga seperti warna yang digunakan GULF Oil Racing, motosikal yang menawan ini adalah satu pemandangan yang cukup mengagumkan. Berasaskan motosikal Moto Guzzi V9 Roamer, model Custom ini telah dilengkapi dengan enjin V-Twin, 853cc yang menghasilkan 55hp dan 62Nm tork, namun, dari segi visualnya motosikal Custom ini tampak menawan sekali dengan bahagian pelindung penggoyang enjin yang disadur dengan krom.\n\nPerbezaan ketara yang lain berbanding dengan motosikal V9 yang biasa adalah tangki bahanapi dari model V7, dapra hadapan dan belakang yang lebih pendek, pelana berganda buatan khas di atas kerangka yang dipendekkan, diliputi dengan kulit berwarna perang gelap, sistem ekzos Sunny buatan khas dengan pendakap, cermin sisi dan lampu hadapan buatan khas, palang pemegang jenis scrambler buatan khas dan pemegang pelana belakang.\n\nYang paling menakjubkan mengenai motosikal Moto Guzzi V9 Custom ini, adalah, tidak seperti sesetengah motosikal buatan khas yang lain, motosikal ini cukup mudah untuk ditunggang. Ia memiliki daya kilas tahap rendah yang sama seperti motosikal V9 yang biasa, dengan kelebihan tambahan bunyinya yang mengujakan. Paip ekzos buatan khasnya itu menghasilkan bunyi ekzos yang cukup mengagumkan yang perlu anda dengan sendiri.\n\nModel V9 Custom ini turut memiliki posisi menunggang yang selesa, dan ianya dibolehkan kerana palang pemegang buatan khasnya itu, dan di mana pelananya mungkin lebih selesa jika ia mempunyai lebih banyak pelapik dan sokongan  sewaktu memecut laju anda mungkin sekali tergelongsor sehingga ke bahagian belakang  posisinya agak menegak. Pada kelajuan yang lebih tinggi, tendangan enjin yang sinonim dengan enjin V-Twin pautan melintang itu tidak lagi dirasai, di mana pengimbang-balasnya mula berfungsi dengan sempurna pada kelajuan melebihi 100km/j.\n\nPenggemar motosikal buatan khas seperti motosikal Moto Guzzi V9 Custom binaan Goh Brothers @ Gasket Alley ini jarang sekali akan melihat lembaran spesifikasinya (tetapi, kalau anda mahu, kami telah letakkan di bawah). Bagi mereka rupa bentuk itu lebih penting daripada kelajuan tertinggi sesebuah motosikal. Namun, jika ada motosikal buatan khas dengan rupa bentuk yang menawan dan pada masa yang sama memiliki tahap prestasi yang mengagumkan, ia pasti akan menarik perhatian lebih ramai penggemar. Dan model Moto Guzzi V9 Roamer Custom ini adalah salah sebuah motosikal tersebut.\n\nPengubahsuaian Khas Moto Guzzi V9\n\nPelana berganda buatan khas dengan kerangka dipendekkan.\nKulit berwarna perang gelap sebagai bahan upholsteri.\nSistem ekzos Sunny buatan khas dengan pendakap.\nPalang pemegang ala scrambler buatan khas.\nPemegang pelana belakang.\nDapra belakang buatan khas pendek dan langsing.\nDapra hadapan buatan khas langsing.\nTangki bahanapi Moto Guzzi V7.\nPelindung penggoyang enjin disadur krom.\nKemasan warna konsep warna Gister.\n\n\nSpesifikasi model V9 Roamer asas\n\nModel asas: Moto Guzzi V9 Roamer\nTahun: 2018\nKategori: Klasik\n\n\nEnjin dan transmisi\n\nKapasiti: 853.00 (52.05 inci per segi).\nJenis enjin: V2, empat lejang.\nKuasa: 55.00 HP (40.1kW) pada 6,250rpm.\nTork: 62.00Nm (6.3kgf-m atau 45.7 ft.lbs) pada 3,000rpm.\nMampatan: 10.5:1.\nSistem bahanapi: Suntikan. Weber-Marelli.\nSistem pendinginan: Udara.\nKotak gear: lima kelajuan.\nJenis transmisi, pacuan akhir: pacuan syaf (cardan).\nKlac: Cakera tunggal berjejari 170mm dengan gandingan fleksibel bersepadu.\nMaklumat emisi: pengubah bermangkin, Euro 4.\nSistem ekzos: Keluli tahan karat, jenis 2-in-2, pengubah bermangkin tiga arah dengan prob oksigen dwi lambda.\n\n\nCasis, suspensi, brek dan roda\n\nJenis kerangka: kerangka cradle tiub berganda keluli ALS.\nRake (sudut fork): 26.4.\nTrail: 125mm (4.9 inci).\nSuspensi hadapan: Fork teleskopik hidraulik.\nRuang gerakan suspensi roda hadapan: 130mm (5.1mm).\nSuspensi belakang: Penyerap hentakan berganda.\nRuang gerakan suspensi roda belakang: 97mm (3.8 inci).\nTayar hadapan: 100/90-19.\nTayar belakang: 150/80-16.\nBrek hadapan: Cakera tunggal. ABS. Angkup empat omboh berlawanan Brembo.\nDiameter brek hadapan: 320mm (12.6 inci).\nBrek belakang: Cakera tunggal. ABS.\nDiameter brek belakang: 260mm (10.2 inci).\nPelana: Pelana berganda.\n\n\nUkuran dan kapasiti fizikal\n\nBerat basah: 199.0kg (438.7lbs).\nKetinggian pelana: 785mm (30.9 inci).\nTinggi keseluruhan: 1,165 mm (45.9 inci).\nPanjang keseluruhan: 2,240 mm (88.2 inci).\nLebar keseluruhan: 865 mm (34.1 inci).\nJarak antara roda: 1,478 mm (58.2 inci).\nKapasiti bahanapi: 15.00 liter (3.96 gelen).\nKapasiti bahanapi simpanan: 4.00 liter (1.06 gelen).\n\n\nSpesifikasi lain\n\nPilihan warna: Putih, kuning.\nPenghidup enjin: Elektrik.\n\n\nDitunggang uji oleh Chris Wee untuk Piston.my\nAdvertisements",
        "aprilia\nMoto\nTuono V4 1100 Factory \n\nMaklumat Tambahan Aprilia Tuono V4 1100 Factory 2019 Mula Memunculkan Diri! \n\n\nPosted on April 16, 2019 by Zarul Faiz \n\n\n\n\n\nModel Aprilia Tuono V4 1100 Factory 2019 tampil dengan pelbagai kemas kini.\nLebih banyak maklumat tambahan mulai muncul sejak pelancarannya pada tahun lalu.\nSalah satu tarikan utama pada model tahun ini adalah suspensi elektronik separa aktif hlins Smart EC 2.0.\n\n\nPengemaskinian bagi model Aprilia Tuono V4 1100 Factory 2019 telah didedahkan pada tahun lalu seiringan dengan model RS4 RR 2019, motosikal yang mengambil asasnya dari model Tuono tersebut.\nKami pernah meliputinya sebelum ini, namun kini, ada lebih banyak maklumat tambahan telah muncul mengenai pengemaskinian yang diterima oleh motosikal Tuono V4 1100 berkenaan.\nTarikannya:\n\nEnjinnya menghasilkan 175 bhp pada 11,000rpm dan 121Nm tork.\nBerat basahnya adalah pada 209 kg sahaja.\nSuspensi elektronik separa aktif hlins Smart EC 2.0.\nKawalan cengkaman serta ABS berasaskan IMU Bosch.\nBantuan penunggangan elektronik yang lain termasuklah wheelie control, kawalan mulaan, quickshifter, pengehad kelajuan pit serta kawalan bersiar!\n\nSuspensi elektronik separa aktif hlins Smart EC 2.0\nSuspensi hlins ini adalah yang terbaru dalam evolusi suspensi elektronik. Ia bukan sahaja dapat menjalankan tugas yang ditetapkan seperti suspensi separa aktif yang sedia ada, tetapi, penunggang juga boleh menalanya bagi memenuhi objektif yang berbeza.\n\nAntaramuka Penalaan Berdasarkan Objektif membolehkan anda untuk menala, antaranya:\n\nJunaman fork yang dikurangkan sewaktu anda membrek di pertengahan selekoh.\nRedaman yang lebih lembut di pertengahan selekoh untuk memberikan lebih cengkaman.\nPenyerap hentakan belakang yang lebih keras sewaktu anda memecut keluar dari selekoh.\n\nECU pada sistem suspensi ini mengambil bacaan daripada pergerakan suspensi, brek, pendikit. dan IMU (sudut condong, sudut rewang) bagi memformulasikan satu penyelesaian buat mod penunggangan semasa. Selain itu, ia bukan sahaja berfungsi untuk suspensi sahaja, ia juga berfungsi untuk peredam stereng elektronik hlins juga.\n\nPenunggang boleh menukar sistem tersebut kepada mod manual. Suspensinya akan bertindak balas mengikut mod semasanya  Track, Sport, Road  berdasarkan pilihan penunggang.\nSistem ini juga turut disertakan buat pertama kalinya pada model Ducati Panigale V4 dan V4 S.\nMalangnya, model Tuono V4 ini kurang menjadi pilihan mahu pun sebutan para penggemar dalam segmen motosikal lumba naked. Sayang sekali, kerana ia menawarkan prestasi hebat yang telah diredamkan oleh kebanyakan model-model lain yang ada pada masa kini. Malah, jentera buas yang menjadi sebutan ramai  motosikal KTM 1290 Super Duke R  turut dijinakkan, tetapi tidak dengan model Tuono ini. Ini belum lagi kami sentuh mengenai bunyi enjin V4-nya itu!\n\nMotosikal ini adalah intipati rasa cinta kita pada motosikal. Dengan erti kata lain, kebolehan untuk memecut laju meninggalkan semuanya di belakang kita termasuklah supercar tanpa perlu mengeluarkan belanja ala jutawan.\nBilakah motosikal ini akan tiba di Malaysia? Harap-harapnya, dalam masa yang terdekat!\nAdvertisements",
        "Moto Malaya\nTayar\ntayar motor \n\nSimbol Tayar Motosikal Dan Makna-Maknanya \n\n\nPosted on February 27, 2019 by Zarul Faiz \n\n\n\nArtikel oleh: Wahid Ooi Abdullah\n\nDi sini kami sediakan satu panduan ringkas mengenai simbol tayar motosikal.\nAdalah penting bagi kita untuk mengetahui makna tanda-tanda ini.\nTayar bukan sahaja memberi kesan kepada pengendalian motosikal anda tetapi juga kepada keselamatan anda.\n\nKita sering mendengar pelbagai andaian yang bukan-bukan mengenai tanda-tanda yang ada pada tayar motosikal. Di sini, kami sediakan satu panduan ringkas mengenai simbol tayar motosikal.\nPanduan ini telah kami sediakan untuk bagi membantu anda supaya anda tidak ditipu oleh bengkel yang tidak jujur, tetapi, yang lebih utama lagi, kerana tayar memberi kesan kepada pengendalian motosikal anda dan juga keselamatan anda.\nMari kita mulakannya. Kita mulakan dengan turutan nombor yang berikut dari tayar hadapan Bridgestone T31 sebagai rujukan.\n120/70ZR17M/C(58W)\n\n120\nIa menandakan lebar nominal tayar yang diukur di titik paling lebar tayar, dalam milimeter (mm). Anda mungkin telah sedia maklum bahawa tayar ini berbeza kelebarannya antara satu jenama dan jenama yang lain. Ini kerana pengeluar menggunakan kelebaran yang berbeza untuk menalanya bagi pengendalian yang berbeza, dengan kadar lebih kurang 4%.\n70\nMenandakan aspek ratio tayar atau dengan erti kata lain, ketinggian seksyen tayar. Ianya dijelaskan dalam bentuk peratusan, dan bukannya ukuran langsung. Jadi, 70% daripada 120mm adalah 84mm. Sekali lagi, pengeluar berbeza menggunakan aspek ratio berbeza dengan kadar lebih kurang 4%.\nZR\nKedua-dua abjad ini mewakili dua maksud berbeza, walaupun digabungkan bersama.\nZ menunjukkan nisbah kelajuan tayar yang mana dalam kes ini adalah 240+ km/j. Menariknya simbol Z pada tayar Pirelli mewakili Zero, yakni toleransi sifar untuk kesilapan.\nR pula bermaksud radial construction. Bukan racing ya tuan-tuan dan puan-puan. Abjad ini tidak disertakan sekali sekiranya tayarnya dari jenis bias-ply (biasanya digunakan untuk motosikal dirtbike, dwi-sukan, cruiser yang lebih lama, dan kapchai).\n17\nSaiz roda (rim) dalam inci\nM/C\nSimbol ini bermakna tayar ini untuk motosikal. Dengar tak ni Lani? Lagi sekali dengar kami dengar medium compound kami toreh tayar anda.\n(58W)\nTanda ini terbahagi kepada dua bahagian\n58 menandakan indeks muatan tayar. Ianya satu kod yang mengatakan muatan maksima untuk tayar ini adalah 236kg pada tekanan inflasi maksimum.\nW pula merupakan indeks kelajuan tayar, dan di sini, ianya 270km/j. Di sini ianya agak mengelirukan. Bukankah tanda Z sebelum ini telah menandakan yang tayar ini boleh melebihi kelajuan 240km/j? Ada sebabnya mengapa indeks muatan dan indeks kelajuan telah digabungkan bersama.\nBegini caranya: Kelajuan maksimum yang boleh anda tunggang sewaktu membawa muatan seberat 236kg adalah 270km/j.\nBagaimana pun, kurungan kata pada 58W bermakna tayar ini boleh ditunggang pada kelajuan melebihi 270km/j (dan syarat anda tidak membawa berat sebanyak 236kg).\nAda lagi tanda-tanda lain pada dinding sisi tayar. Mari kita teruskannya.\nTUBELESS\nTubeless bermakna tayar ini adalah tayar tanpa tiub. Sesetengah tayar mempunyai penanda TL. Sebaliknya, tayar dengan tiub mungkin ada penanda TT. Bukan, TT di sini tidak sama makna dengan Isle of Man TT.\nGT\nAnda mungkin pernah melihat tayar dengan tanda GT selepas penanda-penanda di atas, sebagai contoh, 120/70 ZR17 M/C (58W) TL GT. GT di sini bermakna tayar ini direka khas untuk motosikal yang lebih berat seperti BMW R 1200 RT, Kawasaki 1400GTR, Yamaha FJR1300, dan lain-lain lagi. Ianya tidak disyorkan untuk memasangnya pada motosikal kelas pertengahan anda hanya sebab versi GT tahan lebih lama.Benar, ia tahan lebih lama pada motosikal Versys 650 kerana kompaun tayar dan binaannya adalah untuk motosikal yang lebih berat.\nMAX LOAD\n\nRujuk pada penanda (55W) di bawah. Hampir ke semua tayar memiliki tanda ini. Nampak apa yang tertulis atasnya? Sama seperti mana yang telah ditunjukkan oleh indeks muatan dan kelajuan.\nNombor empat digit dalam sebuah bentuk bujur atau segi empat tepat\n\nKeempat-empat nombor ini menandakan tarikh pengilangan tayar. Dua digit pertama menandakan minggunya, manakala dua yang terakhirnya adalah tahunnya. Sebagai contoh, 2918 bermakna tayar berkenaan dihasilkan pada minggu bekerja ke-29 pada tahun 2018. Di mana adanya 52 minggu dalam satu tahun, tidak setiap minggu ada pengeluaran.\nPutaran atau Arah\n\nSetiap tayar ada satu anak panah yang menunjukkan arah putaran untuk tayar, dan itu perlu dipasang mengikut arahnya. JANGAN pasang tayar berlawanan dengan arah yang sepatutnya  walaupun ia terasa lebih elok bila dipasang terbalik. (Anda mungkin geli hati mendengarnya, tetapi kami pernah dengar ada penunggang yang menyebutnya.)\nKESIMPULAN\nBegitulah sedikit sebanyak mengenai tanda-tanda yang ada pada sebuah tayar motosikal. Ada banyak lagi tanda dan simbol namun ini adalah simbol-simbol paling utama.\n\nAdvertisements",
        "BERITA ANTARABANGSA\nmotogp\nRC16 MotoGP\nRed Bull \n\nJentera Perlumbaan KTM RC16 MotoGP Untuk Dijual! \n\n\nPosted on November 29, 2018 by Zarul Faiz \n\n\n\n\nKTM akan menjual jentera perlumbaan RC16 MotoGP mereka yang terdahulu.\nPemilik baharu jentera berkenaan akan turut menerima pelbagai hadiah menarik.\nHanya dua buah jentera yang akan dijual pada harga 250,000 setiap satu.\n\n\nPerhatian buat semua peminat KTM dan juga MotoGP! Impian anda untuk memiliki sebuah jentera perlumbaan MotoGP sudah hampir termakbul. Apa yang anda perlu lakukan hanyalah membelanjakan keseluruhan simpanan anda bagi memiliki motosikal perlumbaan KTM RC16 MotoGP ini!\nKetua Pegawai Eksekutif KTM, Stefan Pierer, pernah mengumumkan sebelum ini bahawa motosikal yang sah untuk kegunaan jalan raya berdasarkan jentera lumba RC16 MotoGP akan disediakan suatu hari nanti. Pengeluar dari Austria itu masih belum mengotakan janji tersebut buat masa ini, barang kali sedang menunggu untuk melihat tahap keberkesanan jentera tersebut dalam siri perlumbaan kejohanan berkenaan.\nTETAPI, anda kini boleh memiliki sebuah jentera perlumbaan KTM RC16 MotoGP. Pengeluar berkenaan akan menjual dua buah jentera RC16 mereka yang terdahulu buat pembeli persendirian.\n\nKTM juga akan turut menyertakan pelbagai hadiah yang amat menawan dalam jualan ini. Antaranya adalah kelengkapan penunggangan lengkap milik Pol Espargaro (sut lumba, sarung tangan, but, dan lain-lain), beserta dengan sebuah helmet AGV yang ditandatangani.\nSelain itu, pemilik juga boleh memilih sama ada untuk menjadi sebahagian daripada warga pasukan pengilang Red Bull KTM MotoGP untuk satu hujung minggu pilihan mereka. Tawaran ini termasuklah lawatan paddock, kota pit, sesi beramah mesra dengan para penunggang pasukan pengilang KTM, Johann Zarco dan Pol Espargaro, dan juga satu set pakaian pasukan Red Bull KTM.\nIanya masih satu tawaran yang cukup menggiurkan memandangkan satu pas hujung minggu istimewa seperti ini boleh menelan belanja sehingga $10,000 (RM41,865.00), tidak termasuk jentera RC16.\nAnda berminat? Sila sediakan sejumlah 250,000 (RM1,190,273.23) Oh ya, ianya juga bukanlah motosikal yang sah untuk digunakan atas jalan raya awam.\n\nAdvertisements",
        "BERITA ANTARABANGSA\nMoto Malaya \n\nCarlin Dunne Maut, Kemalangan Dengan Jentera Prototaip Ducati Streetfighter V4 \n\n\nPosted on July 1, 2019 by Amirul Azreen \n\n\n\nInsiden tragis berlaku di perlumbaan Pikes Peak International Hill Climb (PPIHC) apabila pelumba pasukan Ducati Team Spider, Carlin Dunne, yang dipertanggungjawabkan untuk menguji jentera prototaip Streetfighter V4, mengalami kemalangan maut 400 meter sebelum garisan penamat.\nDunne berjaya merekodkan masa terpantas ketika sesi kelayakan yang berlangsung pada Ahad.\nEdisi ke-97 Race To The Clouds menandakan tayangan perdana jentera prototaip Ducati Streetfighter V4. Ducati memilih litar PPIHC di Colorado, Amerika Syarikat sebagai medan untuk membuktikan kemampuan jentera tersebut.\nBagaimanapun, ketika perlumbaan berbaki 400 meter dengan Dunne mendahului perlumbaan, dia kemudiannya terbabit dengan kemalangan sebelum disahkan meninggal dunia.\nSepanjang 97 tahun perlumbaan unik ini berlangsung, kami telah menyaksikan pelbagai kemenangan manis dan beberapa kekecewaan. Namun kini, kami berdepan kehilangan seorang pelumba yang kerana cintanya terhadap sukan ini membawa kepada Pikes Peak International Hill Climb.\nCarlin akan diingati sebagai pelumba dan mentor yang paling dihormati dalam keluarga Pikes Peak. Kami akan sentiasa mengingati senyuman dan cintanya terhadap sukan ini, demikian kenyataan dikeluarkan Ahli Lembaga Pengarah PPIHC.\nCarlin Dunne menjuarai PPIHC 2018 dengan jentera Ducati Multistrada 1260. Sumber: edhat.com\nSementara itu, Ketua Pegawai Eksekutif Ducati Amerika Utara, Jason Chinnock, turut meluahkan rasa dukacita.\nTiada perkataan yang dapat menghuraikan kesedihan kami. Carlin merupakan keluarga Ducati dan antara individu yang paling baik pernah kami kenali. Pemergiannya meninggalkan kesan yang amat mendalam, jelasnya.\nDucati memiliki rekod mengagumkan di PPIHC kerana pernah muncul juara bagi edisi 2008,2009,2010,2011,2012,2013,2014 dan 2018.\nAdvertisements",
        "400cc \n\nKenapa Anda Wajib Beli Dominar 400 2019 \n\n\nPosted on March 5, 2019March 5, 2019 by Amirul Azreen \n\n\nKredit foto: Facebook OVERDRIVE\nBelum puas orang ramai mengagumi Dominar 400 keluaran Bajaj Auto LTD sejak diperkenalkan secara rasmi dua tahun lalu, kini pengeluar kedua terbesar di India itu mengambil langkah berani apabila bakal memperkenalkan model yang telah ditambah baik bagi tahun 2019.\nKetika diperkenalkan pada 2017 di Malaysia menerusi kerjasama bersama Modenas, sebanyak 2000 unit telah berjaya dijual dalam tempoh empat bulan pertama.\nBagi memastikan kejayaan itu diteruskan bagi tahun 2019, Bajaj bakal memperkenalkan model sama yang telah dinaik taraf dengan pelbagai ciri yang lebih menarik!\nMeskipun model 2019 dan model sebelumnya kelihatan seakan sama namun Bajaj telah melakukan beberapa perubahan ketara antaranya daripada aspek prestasi enjin.\nKredit foto: Facebook OVERDRIVE\nBagi model 2019, Bajaj telah meningkatkan kuasa enjin kepada 39.9hp pada 8,650 rpm berbanding 35hp pada 8,000 rpm sebelum ini.\nModel 2019 turut mengguna pakai fork terbalik  upside down fork(USD)  berbanding fork konvensional  telescopic  seperti model sebelumnya.\nBajaj turut menaik taraf sistem ekzos single exit kepada dual exit bagi memastikan enjin beraksi lebih mantap.\nKesudahannya? Dominar 400 2019 mampu mencapai kelajuan maksima 160km/h berbanding 155km/h sebelum ini.\nBukan itu sahaja, model 2019 turut disertakan dengan petunjuk gear di paparan kedua yang terletak di bahagian tangki sekaligus memadam keresahan orang ramai yang sebelum ini mempersoalkan ketiadaan petunjuk gear bagi model 2017.\nKredit foto: Facebook OVERDRIVE\n\n\n\n\nAdvertisements",
        "BERITA TEMPATAN\nmotogp\nMotoGP 2019\nYamaha\nyzr-m1\nYZR-M1 \n\nMotoGP 2019: Monster Energy Yamaha MotoGP Persembahkan Kemasan Grafik Yamaha YZR-M1 2019 \n\n\nPosted on February 4, 2019 by Zarul Faiz \n\n\n\n\nPasukan pengilang Yamaha kini dikenali dengan nama Monster Energy Yamaha MotoGP.\nMereka turut memperkenalkan kemasan grafik baharu untuk jentera Yamaha YZR-M1 2019 bagi kejohanan MotoGP musim 2019.\nMonster Energy telah mengambil alih penajaan utama dari Movistar.\n\n\nPasukan pengilang Yamaha MotoGP telah memperagakan kemasan grafik Monster Energy Yamaha MotoGP mereka yang baharu beserta jentera Yamaha YZR-M1 2019.\nMonster Energy telah mengambil alih penajaan utama pasukan berkenaan daripada syarikat telekomunikasi Sepanyol, Movistar. Dengan itu, kemasan grafik baharu pasukan berkenaan didatangkan dengan lebih banyak warna hitam yang disuaikan dengan warna biru perlumbaan tradisi Yamaha. Jenama minuman tenaga itu telah pun menaja kedua-dua Valentino Rossi dan Maverick Viales sebelum ini.\n\n2019 here we come!@ValeYellow46 and @mvkoficial12 got their #BeastModeOn.#MonsterYamaha | #MotoGP pic.twitter.com/RPzwK3mKO8\n Monster Energy Yamaha MotoGP (@YamahaMotoGP) February 4, 2019\n\nWalau apa pun jua, pasukan pengilang Yamaha ini sudah pasti berharap dapat memberikan persaingan yang sengit dalam kejohanan bagi mengubati musim 2018 mereka yang suram. Rekod tanpa kemenangan terpanjang jenama tersebut berjaya mereka akhiri apabila Viales berjaya memenangi perlumbaan di Phillip Island.\n\nMusim yang kurang memberangsangkan itu turut mendorong Ketua Projek Yamaha, Koiji Tsuya, untuk mengeluarkan satu permohonan maaf terbuka buat penunggang, pasukan, dan peminat. Dia kemudiannya menarik diri pada bulan lalu dan digantikan oleh bekas ketua divisyen casis, Takahiro Sumi.\n\nPara penunggangnya, Rossi dan Viales akan dapat menguji jentera baharu ini sewaktu Ujian Pra Musim di Litar Antarabangsa Sepang bermula 6 hingga 8 Februari ini.\n\nValentino Rossi\nSaya amat menyukainya  Yamaha selalunya berwarna biru, dan warna biru Yamaha ini cukup menawan, dan saya suka akan warna hitam Monster kerana ianya merupakan warna kelab bola sepak kegemaran saya, Inter, jadi saya berasa selesa dengannya.\n\nMaverick Viales\nSaya tidak sabar hendak bermula, kami telah bercuti dengan terlalu lama, ujar Viales. Saya ingin menunggang motosikal ini. Saya amat ingin tahu sejauh mana peningkatan yang telah kami lakukan dan ingin melihat sama ada kami telah boleh menguji motosikal ini pada tahap maksimum dalam ujian pertama.\n\nAdvertisements",
        "BERITA TEMPATAN\njpj \n\nJPJ: Jangan Lari Atau Anda Akan Disenarai Hitamkan \n\n\nPosted on February 15, 2019 by Zarul Faiz \n\n\nPengarah JPJ Melaka, Muhammad Firdaus Shariff (tengah) menunjukkan gambar gelagat penunggang motosikal yang membuat pusingan-U melarikan diri dari sekatan jalan raya  Sumber imej: NSTP: Harian Metro\n\nJabatan Pengangkutan Jalan Malaysia (JPJ) telah mengeluarkan amaran kepada penunggang motosikal supaya tidak melarikan diri dari sekatan jalan raya.\nJabatan berkenaan akan merekodkan mereka yang melarikan diri sebagai bukti.\nMereka kemudiannya akan mengeluarkan notis sebelum mengambil tindakan menyaman dan menyenarai hitam penunggang yang melarikan diri sekatan jalan raya.\n\n\nJabatan Pengangkutan Jalan (JPJ) telah mengeluarkan amaran terhadap pengguna jalan raya, terutamanya bagi penunggang motosikal untuk tidak melarikan diri dari sekatan jalan raya. Jika tidak, mereka mungkin akan disenarai hitam.\nSudah acap kali kita melihatnya: Motosikal menuju arah yang bertentangan melawan aliran trafik, dalam cubaan mereka untuk melarikan diri dari sekatan jalan raya. Tindakan ini bukan sahaja mmbahayakan nyawa penunggang motosikal berkenaan, tetapi juga para pengguna jalan raya yang lain.\nPengarah JPJ Melaka, Muhammad Firdaus Shariff, mengatakan bahawa mereka akan mengeluarkan notis buat mereka yang didapati melarikan diri dari sekatan jalan raya, sebelum mengambil tindakan menyenarai hitam mereka mengikut Seksyen 55 Akta Jalan Raya 1987.\nDia menambah bahawa pegawainya akan merekodkan mereka yang melarikan diri dari sekatan jalan raya sebagai bukti.\nKami akan mengeluarkan Notis 114 yang mengarahkan pemilik kenderaan untuk menghadirkan diri untuk soal siasat dalam tempoh 21 hari. Sekiranya dia gagal melakukannya, kami akan mengeluarkan kompaun RM150 dan dia akan disenarai hitamkan.\nKenderaan yang disenarai hitam membuatkan pemiliknya tidak dapat memperbaharui lesen pemandu dan cukai jalan kenderaannya.\nKenyataan ini telah dibuat oleh Encik Firdaus sewaktu majlis penutup Ops Selamat bersempena dengan Tahun Baru Cina. Operasi yang berjalan dari 29 Januari hingga 12 Februari, di mana 1,236 saman telah dikeluarkan untuk pelbagai kesalahan. Pemilik motosikal merupakan majoriti terbesar antara para pemilik kenderaan dengan 329 kes. Dari jumlah ini, sebahagian besar kesalahannya adalah berkaitan dengan cukai jalan.\nSumber: https://www.hmetro.com.my/mutakhir/2019/02/423183/jika-lari-kena-senarai-hitam\n\nAdvertisements",
        "BERITA TEMPATAN\nMoto Malaya \n\n11 Kamera AWAS Akan Ditambah DI Lebuhraya PLUS \n\n\nPosted on May 17, 2019 by Amirul Azreen \n\n\nSumber: Astro Awani\nDalam usaha mengurangkan kemalangan jalan raya terutamanya di sepanjang Lebuhraya Utara Selatan (PLUS), kerajaan akan menambah lebih 11 kamera Automated Awareness System (AWAS).\nTimbalan Menteri Pengangkutan, Datuk Kamaruddin Jaffar menjelaskan pemasangan 11 kamera terbabit yang dijangka siap hujung tahun ini diputuskan setelah mengadakan sesi kajian bersama badan berkaitan antaranya PLUS Malaysia dan Institut Penyelidikan Keselamatan Jalan Raya Malaysia (MIROS).\nMenurut Datuk Kamaruddin, antara lokasi dipersetujui adalah Terowong Menora di Ipoh yang sering kali berlaku kemalangan.\nKos pemasangan dan penyelenggaraan berskala bagi semua 11 unit kamera AWAS yang beranggaran sekitar RM3 juta tersebut akan ditanggung sepenuhnya pihak PLUS.\nKetika ini ada terdapat 19 kamera AWAS yang diletakkan di sepanjang lebuhraya PLUS.\nPada masa sama, PLUS menyerahkan 10 unit kenderaan jenis Honda CRV kepada JPJ yang akan digunakan bagi tujuan pemantauan dan penguatkuasaan di sepanjang lebuhraya PLUS.\n(SUMBER: Bernama)\nAdvertisements",
        "BERITA TEMPATAN\nMoto Malaya \n\nSalah Masuk Lorong, Motosikal Jadi Mangsa \n\n\nPosted on April 22, 2019 by Amirul Azreen \n\n\n\nSebuah motosikal berkuasa tinggi mengalami kemalangan di Tambak Johor yang berpunca daripada sebuah kereta yang telah memasuki lorong motosikal.\nMenurut perkongsian di Facebook Info Roadblock JPJ/Polis, kemalangan tersebut berlaku dari CIQ Johor Bahru menghala ke Singapura.\n\nKenderaan jenis Honda Jazz (dikenali sebagai Fit di Singapura) tersebut telah memasuki lorong motosikal dan ketika dalam percubaan untuk mengundurkan kereta, sebuah motosikal Suzuki GSX S1000 telah menghentam bahagian belakang kereta tersebut.\nKetika ini masih tiada laporan mengenai keadaan penunggang motosikal dan pemandu kereta tersebut.\n(SUMBER: Facebook Info Roadblock JPJ/Polis)\nAdvertisements",
        "BERITA TEMPATAN\nMercedes-Benz Malaysia \n\nMercedes-Benz Star Mobile pertama dilancarkan di Malaysia! \n\n\nPosted on December 7, 2018 by Sep Irran \n\n\n\nCycle & Carriage Bintang Berhad baru sahaja melancarkan perkhidmatan servis terkini mereka iaitu Mercedes-Benz Star Mobile. Buat pertama kali di Malaysia, para pelanggan di dalam kawasan Lembah Klang boleh menggunakan servis penyelengaraan kenderaan tanpa perlu hadir ke pusat servis berdekatan.\n\nTujuan Mercedes-Benz Star Mobile dilancarkan merupakan salah satu usaha terkini dari Cycle & Carriage dalam memberi perkhidmatan lepas jualan yang terbaik dari kesenangan servis kenderaan di rumah dan juga mengurangkan masa menunggu para pelanggan.\n\nPerkhidmatan ini telah direka untuk memberi para pelanggan kemewahan kemudahan dan perkhidmatan penyelenggaraan yang mudah untuk kenderaan Mercedes-Benz. Perkhidmatan ini termasuk perkhidmatan penyelenggaraan berjadual, penggantian bilah pengelap, bateri kunci, inframerah, dan bateri tanpa perlu memandu ke mana-mana pusat servis.\n\nMercedes-Benz Star Mobile dikendalikan oleh dua juruteknik yang berkelayakan dan pusat servis bergerak ini dilengkapi sepenuhnya dengan sistem Xentry Diagnosis dan segala peralatan khas untuk mereka melakukan kerja pembaikan dan penyelenggaraan.\n\nPelanggan boleh membuat temujanji dengan mana-mana pengedar Cycle & Carriage di dalam kawasan Lembah Klang untuk menikmati perkhidmatan Mercedes-Benz Star Mobile. Segala anggaran kos akan dibentangkan secara terperinci sebelum servis dijalankan untuk menjamin ketelusan dan keyakinan kepada pemilik dalam penyelengaraan kenderaan kesayangan mereka. Cycle & Carriage juga akan mengetepikan yuran perkhidmatan untuk tiga bulan pertama.\n\nMercedes-Benz Star Mobile beroperasi setiap hari (kecuali hari cuti umum), Isnin hingga Jumaat dari 8.00 pagi  8.00 malam (Sabtu dan Ahad dari jam 8.00 pagi  1.00 petang). Pelanggan boleh menghubungi Pusat khidmat Cycle & Carriage masing-masing atau terus menghubungi Mercedes-Benz Star Mobile di +603  6192 9200 untuk maklumat lanjut.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMercedes-Benz Malaysia lancar TIGA SUV baharu! Dari RM915,888\n\nAdvertisements",
        "BERITA TEMPATAN\nMoto Malaya \n\nPorsche 911 Generasi Ke-8 Dilancarkan  Harga Dari RM1.1j! \n\n\nPosted on July 12, 2019July 12, 2019 by Amirul Azreen \n\n\n\nLitar Antarabangsa Sepang menjadi saksi kepada majlis pelancaran Porsche 911 generasi kelapan oleh Sime Darby Auto Performance (SDAP), hari ini.\n\nMeskipun dilahirkan dengan DNA litar lumba namun 911 serba baharu ini turut menawarkan pemanduan selesa di kawasan bandar hasil kombinasi ciri teknikal yang telah ditambahbaik, rekaan moden dan sistem bantuan pemanduan baharu.\nKetua Pegawai Eksekutif SDAP, Christopher Hunter, menyifatkan 911 ini mencerminkan gabungan masa lalu dan masa hadapan.\n911 kekal sebagai model kereta sport ikonik dan sentiasa mengagumkan orang ramai sejak diperkenalkan lebih 50 tahun dahulu. Disebabkan kesetiaan terhadap model ini di Malaysia, tidak hairanlah Malaysia muncul pasaran terbaik 911 bagi tahun 2018 di rantau Asia Pasifik.\nBagi menghargai sokongan terhadap 911, tahun 2018 turut menyaksikan latihan Piala 911 GT3 di Pusat Pengalaman Porsche Sepang berlangsung buat julung kalinya di Asia Tenggara, jelasnya.\nModel baharu ini turut dikemaskini dengan mod Wet bagi memastikan kelancaran pemanduan menghadapi cuaca tidak menentu di Malaysia.\nLebih berkuasa\n\nGenerasi baharu ini didatangkan dengan enjin enam silinder boxer lebih berkuasa yang mampu menghasilkan 450HP pada 6,500rpm  30HP lebih tinggi berbanding model sebelum ini  bagi model S yang disalurkan menerusi transmisi dual-klac lapan kelajuan.\nModel 4S/S mampu mencapai 0-100km/j dibawah 3.7 saat! Porsche 911 Carrera S dan 4S mampu mencapai kelajuan maksima 308km/j dan 306km/j.\nRekaan luaran mendapat suntikan generasi pertama\n\nPorsche menyuntik nostalgia generasi pertama 911 namun segalanya masih kelihatan serba baharu. Bahagian depan kini 45mm lebih lebar dengan bonet depan yang telah dianjakan. Lampu depan LED dengan empat poin Daytime Running Light (DRL) baharu turut menonjolkan lagi rupa keseluruhan model ini.\nBahagian dalam kini lebih menonjol\n\nPorsche sekali lagi menggabungkan elemen nostalgia dan baharu dengan garisan yang lebih jelas yang terdapat pada empat generasi awal 911.\nBahagian tempat duduk pemandu diserlahkan dengan paparan sesentuh 10.9 inci yang boleh diakses dengan mudah oleh pemandu.\nSistem bantuan pemanduan meningkatkan keselamatan\n\nPorsche Wet Mode berfungsi untuk mengesan air di atas permukaan jalan  dengan bantuan sensor ultrasonik  sekaligus akan mengubah tetapan kenderaan bagi memastikan keselamatan pemanduan. Menariknya, ciri ini didatangkan secara standard bagi semua varian 911.\nLebih menarik, pelanggan juga boleh mendapatkan sistem Night Vision yang didatangkan secara optional.\nSenarai harga:\nPorsche 911 Carrera S  RM1,150,000\nPorsche 911 Carrera 4S  RM1,220,000\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya\nmotogp \n\nDua Tawaran Baharu Menanti Hafizh Syahrin  Razlan Razali \n\n\nPosted on July 12, 2019 by Amirul Azreen \n\n\n\nDemikian kenyataan dibuat Ketua Pegawai Eksekutif Sepang International Circuit (SIC), Datuk Razlan Razali berkenaan dengan masa depan pelumba MotoGP negara, Hafizh Syahrin.\nKelmarin, KTM mengumumkan penyertaan Brad Binder yang bakal menggantikan tempat Hafizh bagi musim 2020 sebaik kontraknya berakhir bersama KTM Tech3 musim ini.\nMenurut Bernama, Razlan mendedahkan bahawa terdapat sekurang-kurangnya dua tawaran menanti jawapan daripada Hafizh.\nKontraknya bersama Tech3 telah pun berakhir tetapi dia telah pun mendapat beberapa tawaran dan hanya perlu masa untuk membuat keputusan,Razlan bercakap kepada Bernama.\nRazlan bertemu Hafizh pada Rabu selepas Red Bull KTM Tech3 mengumumkan penyertaan Brad Binder.\nPengurus pasukan Petronas Yamaha Sepang Racing Team (SRT) itu mengakui ketika ini peluang untuknya kekal di MotoGP amat tipis.\nPasukan Petronas Yamaha SRT juga tiada kekosongan dengan rata-rata pelumba kami memiliki kontrak sehingga 2020, tambah Razlan.\nBagaimanapun, Razlan meminta peminat Hafizh untuk bersabar di samping menegaskan SIC akan terus membantu Hafizh sekiranya dia mahu meneruskan kariernya dalam perlumbaan tidak kira di MotoGP atau di Moto2.\nBerikan masa pada Hafizh untuk membuat keputusan. Sekarang adalah musim cuti jadi ramai pelumba akan berpindah sana sini, tambahnya.\n(SUMBER: Bernama)\nAdvertisements",
        "Moto Malaya \n\nHarley-Davidson Bakal Tembusi Pasaran 250-500cc Tahun Depan \n\n\nPosted on May 23, 2019 by Amirul Azreen \n\n\n\nKetua Pegawai Eksekutif dan Presiden Harley-Davidson, Matt Levatich mengesahkan bahawa pengeluar motosikal Amerika Syarikat itu akan tembusi pasaran 250-500cc seawal tahun depan.\nPerkembangan terbaru itu merupakan sebahagian daripada perancangan More Roads to Harley-Davidson untuk memenuhi permintaan pasaran antarabangsa terhadap jentera kelas pertengahan.\nAntara perancangan More Rods to Harley-Davidson termasuklah kerjasama dalam menawarkan motosikal bersaiz kecil premium bagi pasaran Asia. Kami mahu mengembangkan jenama Harley ke benua itu.\nHanya setahun lagi untuk kami melancarkan model pertama, jelasnya.\nEnam tahun lalu, Harley-Davidson mengambil langkah berani dengan memperkenalkan Street 750 dan Street 500 di seluruh dunia dalam percubaan mereka untuk menawarkan model mampu milik.\nBagaimanapun, dalam segmen 250-500cc, Harley perlu berdepan beberapa jenama yang lebih popular antaranya Royal Enfield di India.\nBukan itu sahaja, pengeluar motosikal berpangkalan di Chennai, India itu juga sedang memperkuatkan pegangan dalam pasaran motosikal kelas pertengahan dengan melancarkan Interceptro 650 dan Continental GT 650.\nApa yang pasti, pasaran motosikal kelas pertengahan akan bertambah rancak dalam masa beberapa tahun akan datang sekaligus menawarkan ruang yang lebih luas untuk Harley-Davidson berkembang.\nMeskipun bersaiz sederhana namun pastinya jentera tersebut akan mengekalkan ciri ikonik Harley-Davidson yang pastinya akan menarik perhatian pelanggan terutamanya pembeli muda yang sebelum ini hanya mampu berangan untuk memiliki sebuah jentera Harley mampu milik.\nMungkin pengumuman terbesar akan dilakukan pada EICMA hujung tahun ini?\nAdvertisements",
        "BERITA TEMPATAN\nMoto\nMoto Malaya \n\nScania Memperkenalkan Trak Baharu! \n\n\nPosted on April 7, 2019 by Amirul Azreen \n\n\n\n\nScania memperkenalkan Generasi Trak Terbaru di Malaysia yang dicipta khas untuk meningkatkan penjimatan minyak dan keuntungan di samping merendahkan pelepasan Co2.\nGenerasi trak terbaru oleh Scania itu dilengkapi inovasi powertrain baharu yang meningkatakn penjimatan minyak sebanyak tiga peratus hasil daripada pelaburan RM10 bilion dalam kerja penambahbaikan dengan sesi pandu uji yang merekodkan lebih 12 juta kilometer.\nBerikut antara ciri terbaru diperkenalkan:\n penjimatan minyak dan prestasi enjin dipertingkat\n rekaan dan bentuk baharu di bahagian depan meningkatkan aerodinamik\n tempoh penjagaan enjin boleh diselaraskan bagi meningkatkan keuntungan\n ciri keselamatan dipertingkat\n kerusi pemandu boleh laras\n ruang bagasi lebih luas\n sistem hiburan baharu dengan paparan 7 inci\n\nPengarah Urusan Scania Southeast Asia, Marie Sjodin Enstrom meluahkan rasa bangga terhadap model terbaru keluaran mereka terutamanya ketika sesi pandu uji oleh wakil media.\nTrak Generasi Baharu kami telah merangkul pelbagai anugerah sejak dilancar di Eropah antaranya Anugerah Trak Terbaik di samping mendapat reaksi positif daripada media.\nMenyedari kepentingan meningkatkan prestasi kenderaan, kami mendapati pemandu turut memainkan peranan penting dalam memastikan kejayaan pelanggan kami. Untuk itu kami membuat beberapa penambahbaikan antaranya meningkatkan keselamatan, keselesaaan pemandu dan memudahkan pemanduan, kerana pemandu yang gembira akan menghadirkan perniagaan yang baik,katanya.\n\nSementara itu, turut hadir bersama dalam majlis pelancaran adalah Timbalan Menteri Perdagangan Antarabangsa dan Industri, Dr Ong Kian Ming.\n\nAdvertisements",
        "BERITA ANTARABANGSA\nMoto\nYamaha\nyzf-r1 \n\nTeknologi MotoGP Dijangka Ada Pada Model Yamaha YZF-R1 Generasi Akan Datang \n\n\nPosted on April 24, 2019 by Zarul Faiz \n\n\n\n\nModel Yamaha YZF-R1 generasi yang akan datang dijangka bakal dilengkapi dengan teknologi MotoGP.\nIa barangkali akan didatangkan dengan transmisi seamless, VVT/L dan aci engkol putar berlawanan.\nModel YZF-R1 kekal sama sejak lima tahun yang lalu.\n\n\nMotosikal Yamaha YZF-R1 yang semasa kekal sama sejak ia mula diperkenalkan pada lima tahun yang lalu. Sudah tiba masanya bagi model ini untuk mendapat pengemaskinian yang baharu.\nJika dibandingkan, ke semua motosikal superbike yang bertanding dalam kejohanan World SBK telah dikemaskini selang beberapa tahun, kecuali model Yamaha.\nAdakah peraturan emisi Euro 5 yang bakal menjelang tiba menjadi faktor penentunya? Mungkin sekali, memandangkan Honda telah melengahkan pengenalan bagi model Honda CBR1000RR Fireblade generasi seterusnya. Peraturan Euro 5 akan mengurangkan emisi sebanyak separuh dari piawaian Euro 4 yang terdahulu. Pengurangan sebanyak itu sudah pasti akan memberi kesan kepada keluaran kuasa enjin.\nDan dengan itu, motosikal YZF-R1 baharu perlu dilengkapi dengan teknologi variable valve timing and lift. Model BMW S 1000 RR dan Suzuki GSX-R1000RR sudah pun menggunapakai teknologi berkenaan, dan ada desas desus mengatakan yang CBR1000RR yang bakal tiba juga akan dilengkapinya.\nYamaha telah pun menggunakan VVT/L pada skuter mereka sebagai sebahagian daripada strategi enjin Blue Core mereka.\nBerkenaan dengan teknologi MotoGP, Yamaha telah memfailkan paten untuk transmisi seamless buat model R1. Anda boleh baca dengan lebih lanjut mengenai teknologi ini dalam satu artikel yang disiarkan di laman saudara kami, BikesRepublic.com, DI SINI. Jika pelan ini berhasil, Yamaha akan menjadi pengeluar pertama yang menerapkan teknologi ini untuk motosikal kegunaan jalan raya.\nSelain itu, Yamaha juga merupakan antara pengeluar yang pertama menggunakan aci engkol putar lawan dalam perlumbaan Grand Prix pada zaman enjin dua lejang dahulu. Ianya juga digunakan dalam jentera YZR-M1 MotoGP semasa. Sebuah aci engkol putar berlawanan akan mengurangkan kesan daya empar roda pada kelajuan tinggi, membolehkan motosikal memasuki selekoh dengan lebih mudah. Ducati menggunakannya pada Panigale V4 dan dengannya mendominasi WorldSBK.\nArtikel ini dibawa kepada anda oleh:\n\nSumber: AMCN\nAdvertisements",
        "AAM\nBERITA TEMPATAN\nMAM\nMoto Malaya \n\nAAM Kerap Langgar Peraturan  KBS Jelas Mengapa \n\n\nPosted on March 24, 2019 by Zarul Faiz \n\n\nSumber imej: ESPN.com\n\nKementerian Belia dan Sukan (KBS) telah menjelaskan mengapa Persatuan Automobil Malaysia (AAM) telah disingkir sebagai badan induk sukan permotoran negara.\nKBS telah mengesyorkan Persatuan Permotoran Malaysia (MAM) kepada FIM bagi menggantikan tempat AAM.\nMenurut Pesuruhjaya Sukan FIM, AAM kerap kali melanggar peraturan.\n\n\nArtikel oleh Wahid Ooi Abdullah bagi BikesRepublic.com\nIsu berkaitan dengan Persatuan Automobil Malaysia (AAM) dan Persatuan Permotoran Malaysia (MAM) telah menjadi bualan hangat para penggemar sukan permotoran negara. Dalam perkembangan terbarunya, Kementerian Belia dan Sukan (KBS) turut campur tangan dalam isu ini, menggantung AAM dari peranan sebagai badan induk sukan permotoran negara.\nMenteri di jabatan berkenaan, Syed Saddiq berkata, AAM telah digantung oleh Suruhanjaya Sukan (FIM) kerana gagal mematuhi peruntukan di bawah Akta Pembangunan Sukan 1997. Banyak amaran telah diberikan sebelum ini.\nIanya penting bagi badan kawal selia antarabangsa untuk peka dengan keadaan ini dan mengambil sebarang tindakan yang perlu. Kami tidak mempengaruhi sebarang langkah yang mereka ambil.\nBercakap mengenai MAM pula, MAM sudah berdaftar dengan Pesuruhjaya Sukan di bawah Akta Pembangunan Sukan 1997 bagi mengendalikan acara sukan permotoran negara.\nSyed Saddiq turut menambah bahawa ianya telah berkuatkuasa sejak bertahun lamanya, sebelum dia menjadi menteri.\nMalaysian Insider sebelum ini telah mendakwa yang Syed Saddiq telah menghantar surat ke International Motocycling Federation (FIM) pada bulan September yang lalu. Surat berkenaan adalah bagi memberikan persetujuan mereka terhadap MAM sebagai badan induk sukan permotoran di Malaysia.\nSumber imej: MalayMail.com\nMenurut Pejabat Pesuruhjaya Sukan FIM, ia membatalkan status AAM sebagai badan pengendali pada hujung tahun 2018 setelah AAM melanggar peraturan. AAM gagal menyerahkan laporan akhir tahun dan meminda semula perlembagaan mereka.\nPengerusi AAM, Tunku Mudzaffar Mustapha, sebaliknya mengatakan yang mereka sering berhubungan dengan FIM, tetapi, secara tiba-tiba telah digantung pada 30 November 2018.\nAAM merupakan satu-satunya badan pengendalian sukan di Malaysia yang diiktiraf oleh FIM, FIA (International Automobile Federation), dan CIK (International Carting Federation). Dengan itu, para pelumba perlu memohon lesen perlumbaan serta insurans mereka dari AAM jika mereka bertanding di luar negara.\nTunku Mudzaffar memberi amaran bahawa acara sukan permotoran antarabangsa seperti MotoGP akan terjejas kerana AAM adalah satu-satunya badan pengendali yang diiktiraf.\nPandangan Kami\nDato Ahmad Razlan Ahmad Razali telah menyatakan bahawa pasukan SIC MotoGP telah mendaftarkan para penunggang mereka, termasuklah Hafizh Syahrin secara terus dengan FIM tanpa melibatkan AAM mahu pun MAM.\nNamun, sekiranya FIM mengiktiraf MAM sebagai badan pengendali sukan permotoran negara, acara sukan permotoran negara akan boleh diteruskan, bertentangan dengan kenyataan AAM.\nRealitinya begini: AAM sudah sekian lama tidak disenangi oleh para pelumba di Malaysia, baik bagi para pelumba empat roda mahu pun dua roda. Bagi mereka, persatuan berkenaan hanya mahu mengenakan bayaran yang amat tinggi untuk mendapatkan lesen perlumbaan dan insurans tetapi tidak mengambil sebarang tindakan bagi mempromosikan sukan permotoran di Malaysia. AAM ini tidak boleh ditegur langsung, kata mereka.\nRungutan-rungutan ini telah dikongsikan kepada penulis sewaktu penulis meliputi kejohanan FIM Asia Supermoto Championship dari tahun 2015, dan juga sewaktu pelbagai acara sukan permotoran yang lain.\nAdakah ini hukum karma yang menimpa mereka?\nAdvertisements",
        "Art of Speed Kota Bharu 2019\nArt of Speed Malaysia\nBERITA TEMPATAN \n\nArt of Speed Kota Bharu 2019 Tiba Di Kelantan! \n\n\nPosted on March 22, 2019 by Zarul Faiz \n\n\nPerhatian buat semua penggemar motosikal di pantai timur! Pesta Art of Speed Kota Bharu 2019 telah pun tiba di negeri Cik Siti Wan Kembang. Acara yang meraikan seni budaya automotif ini akan diadakan pada hari ini dan juga esok (22 dan 23 Mac 2019) seiring dengan Festival Seni dan Kebudayaan Kelantan Volume 2 2019.\n\nKeraian seni yang berlangsung selama dua hari ini akan diadakan di Stadium Sultan Muhammad IV, di mana ianya akan dikendalikan oleh Art of Speed Malaysia, 405 Industries, dan Rachun Motor Club. Mereka yang berminat dengan motosikal buatan khas, makanan dan minuman (siapa yang tidak suka, kan?) beserta hiburan muzik secara langsung boleh berkunjung dan bersuka ria.\n\nJentera buatan khas, White Angel, yang telah dibina oleh Muhammad Khalid Musa dari The Rusty Factory di Ipoh turut membuat kemunculan istimewa di #AOSKB19. Motosikal BMW R75/6 buatan khas yang menakjubkan ini telah memenangi kedua-dua kategori pilihan panel juri dan orang ramai dalam pertandingan sulungnya. Karya seni beroda ini turut merangkul gelaran juara dalam kategori New Frame Only pada bulan lepas sewaktu acara berprestij, Bangkok Motorbike Festival 2019!\n\nPelbagai aktiviti yang menyeronokkan telah disediakan, dan ianya akan berterusan pada hari esok (23 Mac 2019). Salah sebuah acara yang telah dijadualkan esok adalah March of the Mods oleh Kelantan Mods Gengs, serta pelbagai barangan dan koleksi yang berharga akan dijual. Jadi, jangan berlengah lagi. Kunjungilah Stadium Sultan Muhammad IV sekarang!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Kawasaki\nNinja ZX-6R \n\nKawasaki Ninja ZX-6R 2019 Dilancarkan di AIMExpo \n\n\nPosted on October 12, 2018 by Zarul Faiz \n\n\n\n\nModel Kawasaki Ninja ZX-6R 2019 telah pun dilancarkan.\nIa bercirikan rupa paras yang baharu beserta komponen yang dirombak semula.\nIa masih menggunakan enjin 636cc namun telah ditala untuk mematuhi piawaian Euro4.\n\n\nMotosikal Kawasaki Ninja ZX-6R 2019 yang baharu telah pun dilancarkan di acara AIMExpo di Las Vegas setelah bertahun lamanya khabar angin tentang kemunculannya telah tersebar.\nModel baharu ini tampil dengan penggayaan yang diubah bagi kelihatan lebih kemas dan agresif (mengikut kata Kawasaki), selain daripada penambahan baharu pada lembaran spesifikasinya seperti pencahayaan LED dan bermacam-macam lagi.\n\nCiri-ciri tarikannya adalah:\n\nKawasaki Quick Shifter (KQS) dilengkapkan sebagai standard, hanya untuk menukar ke gear yang lebih tinggi.\nPenggayaan baharu dengan lampu hadapan berganda dan lampu belakang LED.\nInstrumentasi gred tinggi walaupun reka bentuknya mirip dengan ke semua motosikal Kawasaki baharu, termasuklah model Versys-X.\nPenalaan enjin yang mematuhi piawaian emisi Euro4.\nNisbah gear dioptimumkan untuk mempertingkatkan kuasa tahap rendah.\n\nENJIN\nEnjin bagi model Kawasaki Ninja ZX-6R 2019 masih lagi menggunakan enjin yang sama; enjin inline-Four, DOHC, sejukan cecair, 636cc. Bagaimana pun, ia kini telah ditala semula bagi mematuhi peraturan emisi Euro4, tanpa mengkompromikan prestasi enjin. Jumlah hasil keluaran kuasa dan torknya bagaimana pun masih belum didedahkan.\n\nPenyuntik bahanapinya telah dirombak semula untuk prestasi tahap pertengahan. Corong masukan nombor satu dan empatnya lebih pendek manakala bagi nombor dua dan tiga, lebih panjang.\nSkirt omboh disaluti dengan molbydenum bagi mengurangkan geseran. Terdapat laluan penyambung antara silindernya bagi mengurangkan kehilangan pengepaman.\nAkhir sekali, gas terbakar keluar melalui sistem ekzos yang direka semula, yang mana sekali lagi ditala untuk tork tahap rendah dan pertengahan.\nTRANSMISI\nBercirikan kotak gear ala kaset untuk penukaran gear yang mudah. KQS dilengkapkan sebagai standard, walaupun ianya hanya untuk pertukaran ke gear yang lebih tinggi.\n\nKLAC BANTU DAN GELINCIR\nFungsi bantunya memampatkan plet-plet klac bersama sewaktu pemecutan, menghasilkan tarikan yang lebih ringan pada tuilnya. Fungsi gelincir mengurangkan back-torque, dan menghindarkan lantunan roda belakang sewaktu penyahpecutan.\nCASIS\nKawasaki Ninja ZX-6R 2019 ini menggunakan kerangka perimeter aluminium yang ditekan menggunakan mesin. Pengeluarnya mendakwa bahawa ianya pipih dan padat.\n\nMotosikal ini kini menggunakan fork Showa SFF-BP (Separate Function Forks  Big Piston) yang menggabungkan ciri fork SFF dan BPF.\nPenyerap hentakan belakang Showa itu boleh dilaras sepenuhnya.\nKAWALAN CENGKAMAN DAN MOD KUASA\nKawalan cengkaman KTRC didatangkan dengan 2 mod, ABS adalah standard, dan mod kuasanya adalah FULL atau LOW.\n\nAdvertisements",
        "BERITA ANTARABANGSA\nMoto Malaya \n\nAnugerah Kereta Dunia 2019: Jaguar I-PACE Rangkul Kejayaan Treble \n\n\nPosted on April 18, 2019 by Amirul Azreen \n\n\n\nJaguar I-PACE telah melakar sejarah trebledi Anugerah Kereta Dunia 2019 apabila menjadi model kereta pertama untuk merangkul tiga anugerah Kereta Dunia dalam tempoh 15 tahun anugerah tersebut.\nJaguar I-PACE telah dinobat Kereta Terbaik Dunia 2019, Rekaan Kereta Terbaik Dunia 2019 dan Kenderaan Hijau Terbaik Dunia!\nBerlangsung di Pameran Kereta Antarabangsa New York, kemenangan I-PACE telah ditentukan oleh 86 panel wartawan permotoran dari 24 negara. Minggu lalu, Jaguar I-PACE turut merangkul anugerah Kereta Terbaik Eropah 2019.\nPengiktirafan ini sekaligus mengukir nama Jaguar sebagai kenderaan premium elektrik (EV) yang paling popular di dunia.\nSementara itu, Ketua Pegawai Eksekutif Jaguar Land Rover, Prof Dr Ralf Speth berbesar hati kerana menerima pengiktirafan sebegini.\n\nKami amat berbesar hati kerana Jaguar I-PACE menerima tiga anugerah daripada juri berprestij.\nSegalanya bermula daripada idea untuk merealisasikan visi Destination Zero. I-PACE merupakan langkah pertama kami dalam mencapai sasaran ini.\nBermula dari sehelai kertas putih sehingga ke penghasilan tanda aras yang baharu  kereta premium elektrik terbaik dunia.\nKetiga-tiga anugerah ini memberikan penghargaan yang selayaknya diterima kereta elektrik pertama kami. Saya mahu berterima kasih kepada semua yang terlibat dalam penghasilan I-PACE kerana keazaman mereka membantu dalam menghasilkan jentera menakjubkan.\nDihasilkan di United Kingdom, I-PACE telah menarik ramai pelanggan baharu terhadap jenama Janguar. Sehingga ini, sebanyak 11,000 pelanggan daripada 60 negara telah pun menerima tempahan mereka.\nAdvertisements",
        "BERITA TEMPATAN\nKereta\nMercedes-Benz Malaysia \n\nMercedes-Benz A-Class 2018 dilancarkan! Dari RM227,888 \n\n\nPosted on October 18, 2018 by Sep Irran \n\n\n\nMercedes-Benz Malaysia (MBM) telah melancarkan Mercedes-Benz A-Class 2018 sempena pesta Urban Hunting yang akan berlangsung pada 19-20 Oktober 2018. Generasi A-Class generasi ke-empat ini merupakan model terkini yang mengabungkan elemen kemewahan dan reka bentuk menarik di dalam pakej yang kompak lagi berkuasa.\n\nModel baharu ini datang dalam dua varian menarik iaitu Mercedes-Benz A 200 Progressive Line dan Mercedes-Benz A 250 AMG Line. Di dalam era digital yang kian lebih pesat dan canggih, A-Class 2018 bukan sahaja canggih dari segi spesifikasi malah dari segi pemanduan menarik yang digabungkan dengan persona yang luar biasa.\n\nUntuk memantapkan lagi pakej A-Class generasi baharu ini, hubungan antara kereta dan pemandu dipertingkatkan lagi dengan pengenalan Mercedes-Benz User Experience (MBUX). Kokpit yang canggih dan futuristik boleh dilihat melalui kawalan skrin sentuh, instrumen digital, kawalan suara pintar dan banyak lagi.\n\nHanya dengan kawalan sentuhan dan pengenalan suara, pemandu A-Class 2018 boleh mengawal pelbagai fungsi dalaman kenderaan tanpa mengacau pengalaman memandu yang juga telah ditambahbaikkan. Anda hanya perlu memulakan dengan sebutan Hey Mercedes dan seterusnya boleh mengawal beberapa aspek kenderaan seperti pilihan musik, kawalan hawa dingin, lampu dalaman dan banyak lagi.\n\nDari segi luaran, reka bentuk avant garde yang moden, kompak dan juga sedikit agresif memberi sebuah imej yang garang dan juga berkuasa bagi kedua-dua A 200 dan A 250. Bahagian depan yang rendah bersama lampu LED dengan tambahan krom memberi aura yang sesuai bagi golongan muda mahupun elit yang inginkan dos kegembiraan yang premium dalam pengalaman memandu mereka.\n\nDari segi penjanaan kuasa, model A-Class 2018 bersiap-sedia untuk beraksi dengan enjin 1.3 liter turbo 4-silinder jenis petrol yang mampu menjana 163hp @ 5,500rpm dan 250Nm tork maksimum serendah 1,620rpm. Bagi yang inginkan lebih kuasa, model A 250 AMG Line mampu menjana 224hp @ 5,500rpm dan 350Nm tork maksimum serendah 1,800rpm.\n\nAspek-aspek canggih yang lain termasuk:\n\nWidescreen Cockpit dengan kawalan sentuhan\nFungsi KEYLESS-GO\nActive Parking Assist\n64 pencahayaan ambien berbeza\nTransmisi 7-kelajuan DCT automatik\nDan BANYAK LAGI!\n\n\nBagi mereka yang berminat, MBM akan menawarkan model A 200 Progressive Line pada RM227,888 dan A 250 AMG Line pada RM263,888 (harga jualan dengan SST tanpa insurans). Untuk maklumat lanjut, layari laman web utama Mercedes-Benz Malaysia.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMercedes-Benz Malaysia jual 10,143 unit dari Jan-Sep 2018\n\nAdvertisements",
        "BERITA ANTARABANGSA\nMoto Malaya\nmotogp \n\nMoto2: Folger Kembali, Ganti Khairul Idham Untuk Tiga Perlumbaan \n\n\nPosted on June 12, 2019 by Amirul Azreen \n\n\n\nJonas Folger akan mewakili pasukan Petronas Sprinta Racing dalam perlumbaan Moto2 hujung minggu ini di litar Catalunya bagi menggantikan Khairul Idham Pawi.\nFolger bakal beraksi dalam tiga pusingan Moto2 sementara menanti Khairul sembuh sepenuhnya setelah mengalami kecederaan tangan ketika di GP Sepanyol, bulan lalu.\nSebelum ini, Mattia Pasini merupakan pelumba gantian kepada Khairul Idham ketika aksi di Le Mans dan Mugello namun dia mengalami kecederaan tulang selangka (collarbone) apabila terlibat dalam kemalangan motorcross.\nFolger memiliki rekod mengagumkan di perlumbaan Grand Prix, menang lima perlumbaan dan merekodkan 24 kejayaan menaiki podium di samping turut memenangi tiga perlumbaan bagi kelas pertengahan.\nJentera Triumph-Kalex Moto2 juga bukanlah asing bagi Folger kerana dia memainkan peranan sebagai penunggang utama bagi jentera terbabit ketika projek pembangunan di peringkat awal.\nFolger juga tidak dapat menyembunyikan keterujaannya untuk kembali bersaing.\nSaya sangat teruja untuk kembali bertanding. Saya tidak sabar untuk kembali ke atas motosikal dan kembali merasai senario perlumbaan. Petronas Sprinta Racing merupakan pasukan yang cukup profesional dalam ketiga-tiga kategori.\nSaya juga mengenali beberapa individu dalam pasukan Moto2 jadi saya tidak sabar untuk kembali bekerjasama dengan mereka. Saya juga pernah menaiki podium ketika di Barcelona sebelum ini dan litar Catalunya amat sesuai dengan skil saya.\nKalex sememangnya jentera yang sangat seronok untuk ditunggang kerana gaya tunggangan adalah sama seperti jentera di MotoGP. Penggunaan enjin Triumph juga membuatkan jentera Moto2 seakan menunggang motosikal MotoGP. Saya tidak sabar untuk kembali beraksi!, ujarnya.\nAdvertisements",
        "BERITA TEMPATAN\nMoto\nMoto Malaya \n\nSemua Jalan Raya Menggunakan Lampu LED Bermula September \n\n\nPosted on April 8, 2019 by Amirul Azreen \n\n\n\nSemua jalan raya di Malaysia bakal menggunakan lampu LED menggantikan lampu yang sedang digunakan ketika ini sekaligus dapat meningkatkan penjimatan tenaga sebanyak 50 peratus.\nKetika ini hampir 80 peratus lampu digunakan di setiap jalan raya di Malaysia tidak menggunakan lampu mesra alam.\nMenurut laporan The Star, Menteri Perumahan Dan Kerajaan Tempatan, Zuraida Kamarudin berkata rancangan baharu ini akan dilaksanakan seawal bulan September ini.\nBukan itu sahaja, pihak kementerian turut mahu setiap papan tanda kedai dan bangunan menggunakan lampu LED agar dapat meningkatkan penjimatan elektrik.\nDalam perkembangan lain, Zuraida menjelaskan kerajaan bakal meningkatkan pemasangan kamera litar tertutup CCTV di kawasan hotspot bagi mengurangkan kadar jenayah di samping merekodkan individu yang membuang sampah merata-rata.\nAdvertisements",
        "BERITA TEMPATAN\nPetronas\nPetronas Lubricant Marketing Malaysia\nPetronas Sprinta \n\nPETRONAS Sprinta Bonanza 2019 Dihangatkan Lagi Dengan Hadiah Motosikal Yang Pertama! \n\n\nPosted on April 26, 2019 by Zarul Faiz \n\n\n\nDua bulan lalu, PETRONAS Lubricants Marketing Malaysia (PLMM) telah melancarkan peraduan PETRONAS Sprinta Bonanza 2019 bersempena dengan pelancaran Bengkel Bergerak PETRONAS Sprinta.\n\nMereka telah menjanjikan bahawa para peserta akan berpeluang untuk memenangi hadiah-hadiah yang menarik, antaranya adalah motosikal Yamaha Y15ZR, Yamaha YZF-R25, dan hadiah utama, Yamaha YZF-R6. Ke semua motosikal ini telah dihiasi dengan kemasan grafik PETRONAS Yamaha SRT MotoGP, dan hari ini, motosikal Yamaha Y15ZR yang pertama telah diserahkan pada pemenang yang pertama.\n\nEncik Sahrulnaim bin Sahrahan dari Gombak muncul pemenang dan telah dipersembahkan dengan sebuah motosikal Yamaha Y15ZR di NKS Sport Bikers yang terletak di Sentul pada awal hari ini. Kata encik Sahrulnaim, Saya amat berterima kasih kepada PETRONAS Sprinta yang telah menganjurkan peraduan yang mengujakan ini.\n\nSaya bernasib baik kerana telah membeli minyak pelincir F500 sewaktu saya perlu menukar minyak pelincir motosikal saya. Saya sentiasa menggunakan minyak PETRONAS Sprinta sebagai jenama pilihan kerana ianya terbukti menjadikan motosikal saya lebih ringan dan lancar, tambah encik Sahrulnaim yang turut membawa pulang tiket Grandstand MotoGP Sepang.\n\nPeraduan PETRONAS Sprinta Bonanza 2019 masih lagi berjalan sehingga 30 September 2019. Anda masih lagi boleh memenangi motosikal Yamaha Y15ZR yang merupakan hadiah bulanan dan jika anda bernasib baik, anda juga boleh membawa pulang salah satu daripada dua hadiah utamanya. Siapa tahu, anda mungkin sekali akan menjadi pemilik bertuah salah sebuah daripada dua buah motosikal Yamaha yang amat menggiurkan ini!\n\nUntuk mengetahui dengan lebih lanjut mengenai peraduan PETRONAS Sprinta Bonanza 2019 ini, sila layari laman Facebook atau Instagram mereka. Mereka juga akan menganjurkan festival PETRONAS Sprinta 2019 esok (27 April 2019) di Jalan Sentul, di mana anda berpeluang memenangi hadiah dengan pembelian produk mereka, anjuran salah sebuah pengedar rasmi pelincir mereka.\nPETRONAS Lubricants Marketing Malaysia Lancarkan Bengkel Bergerak Pertama Di Malaysia\n\nAdvertisements",
        "150i\nBenelli\nBenelli Malaysia\nBERITA TEMPATAN\nMForce Holdings\nMoto Malaya\nRFS150i \n\nBenelli RFS 150i Tampil Dengan Rekaan Grafik Lebih Garang! \n\n\nPosted on March 18, 2019 by Amirul Azreen \n\n\nBenelli RFS 150i SE\nEkoran sambutan hangat yang diterima sejak pelancaran Benelli RFS 150i dua tahun lalu, Mforce Bike Holdings kini memperkenalkan Benelli RFS 150i dengan grafik baharu yang lebih garang di samping mengekalkan harga yang berpatutan.\nJentera bersasaran 150cc semakin mendapat tempat di hati pengguna dua roda di Malaysia. Meskipun bersaing hebat dengan Yamah Y15 dan Honda RS150R namun penjualan RFS150i turut memberangsangkan ekoran harga yang ditawarkan adalah lebih kompetitif.\nBenelli RFS 150i Black Standard\nPengenalan grafik baharu oleh Mforce ini dilihat bakal menarik lebih ramai penunggang motosikal selain daripada reka bentuk ekzos yang lebih bergaya.\nBenelli RFS 150i Red Standard\nAntara grafik yang diubah adalah di keseluruhan badan dan rim motosikal. Selain warna dan rekaan grafik, model dinaik taraf ini turut didatangkan dengan grip pendikit dan tuil brek boleh laras yang diperbuat daripada aloi ringan.\nHarga baharu bagi RFS150i versi standard adalah RM7,238.00 sementara RM7,488.00 untuk versi SE. Kedua-dua harga dinyatakan adalah tidak termasuk cukai jalan dan insurans.\n\nAdvertisements",
        "BERITA TEMPATAN\nMoto Malaya \n\nFrost & Sullivan Best Practices Award: Ford Ranger Dinobat Trak Pikap Terbaik 2019 \n\n\nPosted on June 30, 2019 by Amirul Azreen \n\n\n\nAnugerah Trak Pikap Terbaik 2019 telah menjadi milik Ford Ranger di Frost & Sullivan Best Practices Award yang berlangsung baru-baru ini.\nBerdasarkan prestasi keseluruhan yang kukuh, Sime Darby Auto ConneXion, pengedar tunggal Ford di Malaysia, berjaya mengatasi pencabar lain berdasarkan beberapa kriteria bagi penerima Anugerah tersebut.\n\nPengarah Urusan, Sime Darby Auto ConneXion Syed Ahmad Muzri Syed Faiz menyifatkan anugerah itu sebagai pengiktirafan terbesar.\nKami merasa begitu berbesar hati menerima pengiktirafan yang amat berprestij ini daripada Frost & Sullivan. Anugerah ini merupakan manifestasi dari ramai individu termasuk\nkakitangan kami, para pelanggan dan pelabur yang saban hari memilih untuk meletakkan kepercayaan kepada organisasi kami dan memberi sumbangan yang begitu bermakna untuk masa hadapan jenama tersebut.\nRanger telah sering kali membuktikan bahawa ia sememangnya merupakan tanda aras industri bagi segmen trak pikap. Peningkatan kecekapan, penyempurnaan dan pelbagai inovasi teknologi terbaharu membantu meluaskan lagi daya tarikan Ranger di Malaysia,katanya.\n\nAntara anugerah lain yang dirangkul sebelum ini:\n\nTrak Pikap Terbaik Malaysia Tahun 2019 (Cars of Malaysia Awards)\nTrak Pikap Terbaik (DSF.my Allianz Vehicle of the Year)\nTrak Pikap Terbaik Tahun 2018 (Malaysia Car Of The Year)\nAnugerah Emas untuk Pikap Terbaik 2018 (Carlist.my)\nTrak Pikap Terbaik Pilihan Editor 2018 (Topgear Chinese)\n\nUntuk info lebih lanjut atau membaca laporan pandu uji Ford Ranger dari penulis-penulis automotif terkenal Malaysia, lawati laman web pelbagai bahasa SDAC di https://www.sdacford.com.my/bm/cerita-ford\nAdvertisements",
        "Benelli\nBERITA TEMPATAN\npdrm\nTRK 502 \n\nPDRM Nafikan Yang Mereka Menggunakan Model Benelli TRK 502 \n\n\nPosted on February 20, 2019 by Zarul Faiz \n\n\n\n\nGambar sebuah motosikal Benelli TRK 502 yang lengkap dengan warna dan kemasan Polis Diraja Malaysia (PDRM) telah tersebar di atas talian internet.\nGambar ini membuatkan sesetengah daripada mereka mempercayai yang PDRM menggunakan motosikal berkenaan.\nBagaimana pun, PDRM telah menafikan yang mereka memiliki model tersebut dalam perkhidmatan mereka.\n\n\nPolis Diraja Malaysia (PDRM) telah menafikan bahawa mereka menggunakan motosikal Benelli TRK 502 dalam perkhidmatan mereka.\nGambar sebuah motosikal Benelli TRK 502 yang lengkap dengan warna dan kemasan PDRM telah tular di atas talian internet. Selain itu, ianya dilengkapi dengan kelengkapan polis seperti siren/pembesar suara dan lampu strob. Bagaimana pun, kami tidak nampak pula radio cb.\nPengarah Jabatan Jabatan Sumber Strategik dan Teknologi di Bukit Aman, Datuk Sri Tajudin Md Isa mengatakan PDRM masih belum memperkenalkan motosikal baharu dalam perkhidmatan mereka. Saya sahkan bahawa motosikal ini bukan milik Polis Diraja Malaysia.\nMotosikal ini mungkin digunakan untuk ujian. tambah beliau lagi.\n\nBuat masa ini, PDRM menggunakan enam model motosikal dalam perkhidmatan mereka. Motosikal-motosikal ini terdiri daripada Honda CBX750P, Honda VFR800, Honda ST1300, Kawasaki Ninja 300,Kawasaki KLX250, dan Kawasaki Z250.\nKe semua model motosikal ini telah digunakan oleh pasukan Jabatan Siasatan dan Penguatkuasaan Trafik (JSPT), Unit Rondaan Bermotosikal (URB) dan Pasukan Gerakan Khas (PGK).\n\nKami harap ianya betul hanya digunakan sebagai motosikal ujian oleh pihak polis. Di sini kami ingin menasihatkan anda semua agar tidak mengubahsuai motosikal anda bagi meniru motosikal polis kerana ianya menyalahi undang-undang.\nSumber: laman Facebook Info Roadblock JPJ/Polis\n\nAdvertisements",
        "BERITA ANTARABANGSA\nducati\nenjin V4\nPanigale V4 2018\nPanigale V4 R 2019 \n\nLebih Banyak Model Ducati V4 Akan Tiba \n\n\nPosted on November 30, 2018 by Zarul Faiz \n\n\n\n\nDucati sedang membangunkan lebih banyak motosikal kegunaan jalan raya janaan enjin V4.\nMereka bakal melancarkan 29 buah motosikal baharu dalam tempoh lima tahun yang akan datang.\nMotosikal baharu ini juga bakal meliputi segmen yang tidak ditawarkan Ducati sebelum ini.\n\n\nKetua Pegawai Eksekutif Ducati, Claudio Domenicali, telah mendedahkan bahawa akan ada lebih banyak model Ducati V4 pada masa yang akan datang. Domenicali berkata yang ianya adalah disebabkan oleh sambutan yang telah diterima oleh model Ducati Panigale V4.\nDucati telah merancang untuk memperkenalkan 29 buah motosikal baharu dalam tempoh lima tahun yang akan datang, termasuklah bagi segmen yang tidak ditawarkan oleh Ducati sebelum ini. Dan oleh kerana itu, pengeluar dari Itali berkenaan akan menggunakan enjin V4 tersebut dalam platform yang berbeza.\nWalaupun mereka masih belum mendedahkan lagi ke manakah arah tuju yang seterusnya bagi enjin Desmosedici Stradale V4 1,103cc 213hp mereka itu, ramai yang berpendapat bahawa Ducati sedang mempertimbangkan antara motosikal naked, kembara, atau pun touring.\nDomenicali juga meluahkan rasa terujanya dengan model homologasi motosikal superbike perlumbaan, Panigale V4 R. Ia menggunakan enjin V4 998cc berbanding enjin V4 1,103cc.\n\nModel V4 R adalah satu kejutan yang positif bagi kami, ujar Domenicali. Ianya sudah semestinya satu cabaran yang sukar dengan pengurangan kapasiti bagi mengekalkan kuasa kuda yang sama, tetapi, enjin tersebut kemudiannya telah bertindak balas dengan baik sekali terhadap penambahbaikan yang telah kami lakukan, jadi, menjelang penghujung pembangunannya, kami telah berjaya menemui lebih banyak (kuasa) daripada apa yang kami jangkakan. Dari pelbagai segi, ianya motosikal paling canggih yang pernah kami bangunkan setakat ini.\nTunggu sekejap. Mengapakah model V4 R ini dianggap sebagai motosikal paling canggih yang pernah Ducati bangunkan? Ianya kerana dalam kejohanan MotoGP, peraturan tidak membenarkan penggunaan pakej elektronik, winglet, suspensi, serta ABS.\nAdvertisements",
        "Moto Malaya\nsuspension \n\nKenal Pasti Simptom Suspensi (Bahagian 2)  Redaman Lantunan \n\n\nPosted on January 23, 2019 by Zarul Faiz \n\n\n\n\nKami telah menghimpunkan sebuah panduan mengenal pasti simptom suspensi.\nPanduan mengenal pasti masalah ini mudah untuk diingati dan digunakan.\nKita teruskan dengan redaman lantunan kerana kebanyakan sistem suspensi boleh laras telah dilengkapi dengannya, berbanding dengan redaman mampatan.\n\n\nKami telah menyiarkan satu panduan mengenal pasti masalah pelarasan pra muatan semalam (TEKAN SINI untuk artikel berkenaan). Hari ini, kami teruskan dengan dengan redaman lantunan (atau TEN untuk suspensi Jepun).\nApakah yang dimaksudkan dengan redaman lantunan?\nSebagai penyegar semula ingatan, redaman lantunan mengawal kadar sepantas mana pegas kembali kepada panjang asalnya setelah dimampatkan. Tanpa redaman lantunan, pegas akan kembali semula pada kedudukan asalnya dengan terlalu cepat, kadang kala lebih dari keadaan asalnya. Inilah yang menyebabkan ayunan (oscillation)  pergerakan yang terhenggut-henggut itu.\nBayangkan redaman lantunan ini seperti brek sewaktu pegas kembali kepada kedudukan asal. Lebih banyak redaman lantunan yang anda tambah, lebih perlahan roda mendekam, dan begitulah sebaliknya.\nPelaras redaman lantunan ditandakan sebagai TEN (untuk tegangan) pada fork Showa.\nRedaman lantunan terlalu sedikit (hadapan)\n\nFork terasa terlalu lembut apabila menunggang secara menegak.\nApabila halaju bertambah, bahagian hadapan mula terasa lembik dan anda teragak-agak apa yang dilakukan oleh tayar (kehilangan tindak balas).\nSewaktu anda membelok memasuki selekoh, tayar hadapan mulai terhenggut-henggut dan kehilangan cengkaman. Anda dapat merasa yang bahagian hadapannya tidak stabil dari palang pemegang.\nMotosikal tidak dapat distabilkan selepas countersteering pantas memasuki selekoh.\n\nRedaman lantunan terlalu banyak (hadapan)\nSuspensinya mendekam, menyebabkan kehilangan cengkaman terutamanya di atas jalan raya yang tidak rata.\nTunggangan terasa kasar, berbeza sama sekali dengan redaman lantunan yang terlalu sedikit.\nBahagian hadapan terasa bergoyang atau akan menyebabkan tank slap sewaktu memecut deras keluar dari selekoh yang tidak rata.\nKeadaan jalan raya yang tidak rata yang berterusan akan menyebabkan motosikal tidak mahu menurut kemahuan penunggang.\nPelaras redaman lantunan penyerap hentakan belakang terletak di bawah pegas.\nRedaman lantunan terlalu sedikit (belakang)\n\nTunggangan terasa terlalu selesa sewaktu dalam kelajuan bersiar namun mulai bergoyang dan terumbang-ambing apabila bertemu dengan jalan yang tidak rata.\nKurang cengkaman di atas jalan raya yang tidak rata ketika pembrekan keras dan rodanya mulai terhenggut-henggut.\nSuspensi belakang terlompat-lompat mengakibatkan casisnya mengalihkan beratnya ke hadapan dan belakang. Ianya teramatlah memberangkan apabila anda menunggang motosikal dengan jarak antara roda yang pendek.\n\nRedaman lantunan terlalu banyak (belakang)\n\nPematuhan suspensi menjadi lemah dan dengan itu terasa tidak meyakinkan.\nCengkamannya lemah di atas jalan raya yang tidak rata sewaktu pembrekan keras.\nMotosikal cenderung untuk tersasar keluar dari selekoh sewaktu pendikit dipulas di pertengahan selekoh di mana ia memaksa tayar hadapan untuk terangkat.\nBahagian belakang motosikal melompat dan melantun apabila pendikit dilepaskan.\n\nTeruskan bersama kami untuk Bahagian 3 di mana kami akan mengenal pasti simptom redaman pemampatan.\n\nAdvertisements",
        "BERITA ANTARABANGSA\nMoto Malaya \n\nSuzuki Perkenalkan Swift Katana Terhad Kepada 30 Unit! \n\n\nPosted on May 10, 2019May 10, 2019 by Amirul Azreen \n\n\n\n\nSuzuki Katana merupakan antara motosikal yang paling dinantikan tahun ini  Suzuki Malaysia telah pun mengumumkan ketibaan Katana sebulan lalu  sejak diperkenalkan di EICMA 2018.\nBagi menyemarakkan lagi aura Katana yang semakin membina, Suzuki kini memperkenalkan Katana edisi terhad- tetapi Katana ini didatangkan dengan empat tayar.\n\nSuzuki mengumumkan akan melancarkan Suzuki Swift Katana  bukan sahaja terhad dari segi jumlah bahkan lokasi  dengan hanya 30 unit Swift akan dihasilkan khas untuk pasaran Belanda sahaja.\n\nModel Suzuki Swift Katana ini didatangkan dengan warna perak  bagi menyamai warna Katana  dan warna hitam. Semua 30 model akan memaparkan gril depan berwarna merah yang mengingatkan kepada logo retro Suzuki serta racing stripedi bahagian bonet depan dan pintu.\n\nLogo ikonik Katana turut terpampang di pintu bahagian pemandu kiri dan kanan. Suzuki turut mengekalkan enjin 1.4L empat silinder turbo.\nHarga ditawarkan bagi model ini adalah sekitar USD32,400 (RM134,703).\n(SUMBER: RideApart)\nAdvertisements",
        "BERITA TEMPATAN\nMoto Malaya \n\nMenteri Pengangkutan Umum Pindaan Baharu Peraturan Cermin Gelap \n\n\nPosted on May 7, 2019May 7, 2019 by Amirul Azreen \n\n\n\nMenteri Pengangkutan, YB Anthony Loke telah mengumumkan pindaan terhadap peraturan lapisan filem atau cermin gelap bagi setiap kenderaan dalam satu sidang media yang berlangsung di Kementerian Pengangkutan Malaysia, hari ini.\nPeraturan sedia ada telah menetapkan bahawa ketelusan cahaya tampak bagi cermin hadapan adalah 70 peratus, cermin sisi (kiri dan kanan) bahagian pemandu 50 peratus dan cermin sisi kiri dan kanan bahagian penumpang termasuk belakang adalah 30 peratus.\nPindaan baharu ini membenarkan ketelusan cahaya bagi cermin sisi (kiri dan kanan) penumpang serta cermin belakang boleh dikurangkan daripada 70 peratus  atau dalam bahasa mudah, segelap mana yang dikehendaki.\n\nNamun, ketelusan cahaya bagi cermin hadapan dan cermin sisi kiri dan kanan pemandu masih mengikut peraturan sedia ada  70 peratus (bagi cermain hadapan) dan 50 peratus bagi cermin sisi kiri dan kanan bahagian pemandu.\nBagaimanapun, pindaan ini hanyalah melibatkan kenderaan milik persendirian sahaja sementara kenderaan berdaftar yang digunakan sebagai pengangkutan awam tidak boleh kurang daripada 70 peratus.\nSementara itu, pemilik kenderaan yang berminat membuat permohonan cermin yang lebih gelap daripada peraturan ditetapkan  atas faktor keselamatan atau kesihatan  akan dikenakan yuran RM50.\nYuran RM5,000 pula akan dikenakan bagi setiap permohonan yang lulus bagi tempoh dua tahun dengan yuran sama dikenakan sekiranya berminat untuk membuat permohonan semula.\nAdvertisements",
        "BERITA TEMPATAN\nMoto Malaya \n\nPolis Buru Dua Lelaki Terlibat Dengan Sindiket Tipu Jual Kereta \n\n\nPosted on May 9, 2019 by Amirul Azreen \n\n\nSumber: The Star\nPolis memerlukan bantuan orang ramai untuk mengesan kedudukan dua lelaki yang terlibat dalam kes sindiket penipuan penjualan kereta.\nJabatan Siasatan Jenayah Komersil Selangor, Chief Asst Comm, Fazlisyam Abd Majid berkata pihaknya sedang memburu dua lelaki setelah menahan dua lelaki lain minggu lalu.\nMenurut laporan The Star, polis kini sedang mencari S. Visvanathan, 34 tahun (gambar) dan S. Vimalathitten dari Pulau Pinang.\nSesiapa yang mempunyai maklumat mengenai lokasi kedua-dua lelaki ini digesa untuk menghubungi Inspektor Mohd Hanafi Othman di 013-6836693, jelas Fazlisyam.\nSementara itu, ACP Fazlisyam menafikan dakwaan daripada sesetengah laporan media yang menyifatkan pihak polis tidak berkeupayaan untuk menghalang sindiket penipuan penjualan kereta tatkala dua suspek yang ditahan sebelum ini telah pun dilepaskan.\nMereka dilepaskan atas jaminan polis. Kami perlu mengikut prosedur ditetapkan di samping mengambil tindakan yang betul.\nKami tidak berkompromi dalam menguruskan kes ini,tegasnya.\nBaru-baru ini seorang doktor berusia 51 tahun telah ditipu dalam penjualan kereta jenis Range Rover yang bernilai RM200,000.\nSindiket terbabit  yang mensasarkan individu menjual kereta secara online  telah membayar mangsa dengan cek palsu.\nAdvertisements",
        "BMW Motorrad\nR nine T\nR nineT Scrambler\nTunggang Uji \n\nTunggang Uji BMW R nine T Scrambler  Daya Tarikan Sejati \n\n\nPosted on October 20, 2018 by Zarul Faiz \n\n\n\n\nMotosikal BMW R nine T Scrambler adalah pertaruhan BMW Motorrad dalam revolusi scrambler.\nIa berkongsi casis dan kejuruteraan enjin yang sama seperti model R nine T yang lain.\nNamun begitu ianya dihasilkan untuk penunggangan off-road yang ringan.\n\n\nBMW sedikit demi sedikit telah menambah varian baharu dalam rangkaian warisan R nine T mereka sejak pengenalannya pada tahun 2013. Motosikal BMW R nine T Scrambler yang telah diperkenalkan pada tahun 2016, adalah tawaran BMW untuk pasaran scrambler, bagi menyaingi para pengeluar yang lain.\nModel R nine T Scrambler dihasilkan untuk tunggangan off-road ringan, dan dengan itu ianya dilengkapi dengan roda hadapan 19 inci. Para pelanggan juga boleh memilih untuk melengkapinya dengan roda berjejari tanpa tiub.\n\nMotosikal ini dijana oleh enjin Twin Boxer melintang, sejukan cecair, generasi sebelum ini milik BMW. Enjin ini adalah platform yang sama digunakan bagi keseluruhan rangkaian motosikal R nine T. Ia menghasilkan sehingga 110hp dan 116Nm tork.\n\nDan seperti mana dengan enjin Boxer BMW yang lain, kuasanya diagihkan melalui transmisi enam kelajuan dan aci pandu kawalan Paralever ke roda belakangnya.\n\nCiri paling menonjol pada model Scrambler ini, jika dibandingkan dengan keseluruhan rangkaian R nine T, adalah tip paip ekzos pautan tinggi bergandanya.\n\nKami telah pun menguji hampir ke semua varian R nine T, antara R nine T (model asas), R nine T Racer, dan R nine T Urban G/S, dan untuk kali ini, BMW Motorrad Malaysia telah meminjamkan sebuah motosikal R nine T Scrambler untuk tunggangan ke acara Distinguished Gentlemans Ride 2018 di Melaka baru-baru ini.\nKonvoi BMW R nineT Auto Bavaria Motorrad ke acara Distinguished Gentlemans Ride Melaka 2018\n\nModel R nine T Scrambler ini teramatlah istimewa, kerana ianya dilengkapi dengan tangki bahanapi BMW Motorrad Community. Ianya telah dipenuhi dengan tandatangan para pemilik motosikal BMW.\nTunggangan tersebut terdiri daripada gabungan jalan lebuh raya, jalan kampung, dan penunggangan dalam bandar, membolehkan kami untuk menguji kebolehan dan versatiliti model R nine T Scrambler ini.\n\nDi atas lebuh raya, motosikal ini menderu lancar pada kelajuan 110  140km/j, dengan deraman lembut mengiringi perjalanan kami. Bagaimana pun, paip ekzos Akrapovic yang dilengkapkan pada motosikal ini ternyata cukup kuat ngaumannya, yang mana kedengaran seperti satu skuadron pesawat tempur apabila ianya bergabung dengan motosikal R nine T yang lain.\n\nModel R nine T ini tidak gemar bila ianya didesak dengan hebat di atas lebuh raya. Sebaliknya, daya kilasnya yang besar itu lebih sesuai digunakan pada kelajuan bersiar dan untuk memintas kenderaan lain dengan mudah. Anda boleh kekal pada gear keenam pada kelajuan serendah 60km/j, dan dengan satu pulasan pendikit, motosikal ini akan mengaum dan memecut kembali dengan segera.\n\nKehebatan motosikal ini jauh lebih terserlah sewaktu ianya melalui jalan kampung. Di sini, badaian daya kilasnya memecutkan motosikal itu dari satu selekoh ke selekoh yang seterusnya dengan pantas dan pada masa yang sama, lancar. Lambat laun anda pasti akan terasa ketagih untuk mendengar ekzosnya mendendangkan deraman Boxer sewaktu anda memulas pendikit apabila keluar dari selekoh.\n\nPengendaliannya cukup baik sekali, namun, ia boleh memanfaatkan penalaan suspensi yang lebih, kerana ia terasa agak kasar apabila melalui bonggol yang tinggi. Geometri casisnya yang santai memerlukan anda untuk memasuki selekoh dalam lengkungan panjang dengan penuh gemalai. Anda boleh sahaja menukar arahnya dengan keras tanpa casisnya melawan tindakan anda. Tetapi, sekiranya anda lebih gemar untuk menjarah selekoh, model R nine T asas adalah pilihan yang lebih sesuai dengan suspensi yang lebih cenderung pada perlumbaan.\nUlasan BMW R nineT  You Have The Power\n\nNamun begitu, ianya bukanlah bermakna bahawa model R nine T Scrambler ini tidak bagus. Motosikal ini dihasilkan untuk penunggangan yang santai dan tidak tergesa-gesa. Memperlakukannya seperti sebuah motosikal lumba sudah pasti tidak kena pada lumrahnya.\nKami menunggang memasuki pusat bandar Melaka buat beberapa kali dan cukup bersyukur dengan daya kilas dan posisi duduk menegak motosikal ini. Torknya membolehkan kami untuk berada dalam gear yang lebih tinggi, walaupun pada kelajuan rendah dan ianya melancarkan lagi penunggangan anda.\n\nBerkesesuaian dengan perwatakan enjin Boxer milik BMW, ianya juga cukup mudah dipandu arah pada kelajuan yang rendah. Silinder-silinder yang terjulur keluar menyapa angin sepoi bahasa, memberikannya kestabilan tahap rendah; manakala aci engkol yang berputar secara memanjang melalui garisan tengah motosikal menghasilkan daya emparnya sendiri bagi memastikan motosikal kekal menegak walaupun pada kelajuan yang rendah.\n\nMotosikal R nine T Scrambler adalah sebuah model warisan yang luhur, sejati. Selain daripada ABS dan suntikan bahanapi, ianya tidak dilengkapi dengan dengan mod penunggangan dan kawalan cengkaman. Dan dengan itu, anda terasa bagaikan motosikal ini adalah sebahagian daripada diri anda, dan bukannya sebuah jentera atau mesin yang dipenuhi dengan pelbagai bantuan bantuan elektronik.\n\nBMW R nine T Scrambler ditawarkan pada harga RM88,900, termasuk SST, tidak termasuk cukai jalan dan insurans.\nSPESIFIKASI TEKNIKAL\n\n\n\nENGINE\n\n\n\nEngine type\nAir/Oil-cooled, 4-stroke, DOHC, 4 valves per cylinder,horizontally-opposed (Boxer) Twin\n\n\nCompression ratio\n12.0 : 1\n\n\nBore X Stroke\n101mm X 73mm\n\n\nDisplacement\n1170cc\n\n\nFuel system\nElectronic intake pipeinjection\n\n\nMaximum power\n110bhp (81 kW) @ 7550RPM\n\n\nMaximum torque\n116 Nm @ 6000 RPM\n\n\n\n\n\n\nTRANSMISSION\n\n\n\nClutch\nSingle dry plate clutch, hydraulically actuated\n\n\nGearbox\nConstant mesh, 6-speed, shaft drive\n\n\n\n\n\n\nCHASSIS\n\n\n\nFront suspension\n43mm telescopicforks, 125mm travel\n\n\nRear suspension\nSingle central shock absorber adjustable for preload and rebound damping. 140mm travel\n\n\nFront brakes\nTwo320mm floating discs, Brembofour-piston radially-mounted calipers\n\n\nRear brake\nSingle 265 mm disc, Brembotwo-piston floating caliper\n\n\nABS\nBMW Motorrad ABS, front and rear\n\n\nFront tyre\n120/70-R19\n\n\nRear tyre\n170/60-R17\n\n\n\n\n\n\nFRAME & DIMENSIONS\n\n\n\nFrame\nThree-partframe consisting of one front and tworear sections; load-bearing engine and transmission; rear set frame removable for single rider\n\n\nSwingarm\nCast aluminium single-sided swingarm with BMW Motorrad Paralever\n\n\nTrail\n110.6 mm\n\n\nRake\n28.5 degrees\n\n\nWheelbase\n1527 mm\n\n\nSeat height\n850 mm\n\n\nWet weight\n220 kg (Read to ride with full fuel tank)\n\n\nFuel capacity\n17 litres\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHonda\nMoto Malaya \n\nBoon Siew Honda Umum Kemas Kini Baharu Bagi CB250R Dan CRF250 RALLY! \n\n\nPosted on May 16, 2019 by Amirul Azreen \n\n\n\nBerita baik bagi peminat jentera 250cc keluaran Honda apabila Boon Siew Honda memperkenalkan model CB250R dan CRF250 RALLY yang telah dikemas kini dengan rekaan dan ciri lebih menarik!\nSejak diperkenalkan pada 2018, model CB250R telah menarik minat memberangsangkan daripada peminat jentera dua roda.\nBagi tahun 2019, CB250R telah didatangkan dengan rekaan luar yang lebih sporty!\nLampu bulat ikonik juga telah dipadankan dengan fork depan berwarna gangsa sekaligus meningkatkan lagi gaya Neo Sports Cafe yang menjadi nadi CB250R sebelum ini.\nBukan itu sahaja, unit dengan warna Candy Chromosphere Red kini didatangkan dengan rim berwarna gangsa bagi menonjolkan lagi rekaan keseluruhan CB250R.\nAntara ciri yang terdapat di CB250R yang telah dikemas kini adalah, ABS, lampu LED, meter digital LCD, fork terbalik SHOWA, penyerap hentakan belakang SHOWA boleh laras serta tangki berkapasiti 10.1 liter.\n\nCB250R dengan pilihan warna Candy Chromosphere Red ditawarkan pada harga RM23,499 sementara Graphite Black/Mat Crypton Silver Metallic, RM22,999.\n\nSementara itu, Honda turut mengumumkan CRF250 RALLY yang telah dikemas kini dengan rekaan baharu yang diinspirasikan daripada CRF450 RALLY Dakar.\nCRF250 RALLY dengan ABS kini dilengkapi pelbagai ciri menarik antaranya, lampu depan LED asimetrik, meter digital LCD, cermin depan tergantung, fork terbalik SHOWA dan tangki 10.1 liter.\n\nHarga ditawarkan bagi model CRF250 RALLY (ABS) adalah RM26,999.\nUntuk maklumat lanjut, pelanggan boleh berkunjung ke pengedar rasmi Honda terdekat atau layari www.boonsiewhonda.com.my\nAdvertisements",
        "Harley Davidson\nHarley-Davidson Owners Group\nHarley-Davidson Owners Group Petaling Jaya\nHarley-Davidson Petaling Jaya\nHOG PJ\nMoto \n\nHOG PJ Anjurkan Safe Rider Skills Program \n\n\nPosted on March 30, 2019 by Zarul Faiz \n\n\n\n\nHOG PJ (Harley Owners Group Petaling Jaya) telah menganjurkan Safe Rider Skills Program pertama mereka untuk tahun ini.\nSekitar 20 orang ahli kelab HOG PJ dan marsyal telah menyertai program ini bagi meningkatkan lagi kemahiran menunggang mereka.\nProgram latihan ini telah diketuai oleh ketua pelatih penunggangan teknikal PDRM Muar, ASP Mohd Hairuddin bin Mohd Raya.\n\n\n\nAhli kelab HOG PJ (Harley Owners Group Petaling Jaya) telah menganjurkan Safe Rider Skills Program pertama mereka untuk tahun ini di ibu pejabat Metro Driving Academy di Puchong pada awal hari ini. Azam HOG PJ adalah untuk sentiasa mempertingkatkan kemahiran menunggang para pemilik Harley-Davidson di Malaysia, supaya mereka boleh menawarkan pengalaman menunggang terbaik, dalam keadaan yang selamat dan terkawal.\n\n\nBagi mengasah kemahiran menunggang seseorang itu, terdapat tiga faktor utama yang memainkan peranan; teori, praktikal,dan latihan. Kira-kira 20 orang pemilik Harley-Davidson dan para marsyal konvoi telah memulakan hari dengan menambah pengetahuan mereka melalui bahagian teori yang telah disampaikan oleh ketua pelatih penunggangan teknikal PDRM Muar, ASP Mohd Hairuddin bin Mohd Raya.\n\nBahagian teori ini meliputi asas penunggangan seperti pembrekan, menyelekoh, penglihatan, dan lain-lain. Ianya pengetahuan yang amat penting buat para penunggang bagi menyediakan diri untuk penunggangan defensif di atas jalan raya, lebih-lebih lagi bagi para pemilik motosikal Harley-Davidson.\n\nPara peserta kemudiannya telah beralih ke sesi latihan di mana mereka akan menguji teori yang baharu dipelajari. Diadakan dalam persekitaran yang terkawal dan selamat di dalam kompaun Metro Driving Academy, mereka berlatih bagi mempertingkatkan lagi kemahiran menunggang mereka di atas satu laluan berhalang yang direka bagi meningkatkan lagi kemahiran menunggang mereka.\n\nIanya satu cabaran bagi sesetengah peserta pada mulanya, untuk memandu arah motosikal besar mereka merentasi laluan berkenaan, tetapi, dengan bantuan tenaga pengajar, kami dapat menyaksikan peningkatan ketara pada penghujung hari, di mana mereka berjaya mengendalikan jentera mereka dalam melakukan aksi figure eight, slalom, dan bermacam-macam lagi.\n\nProgram yang telah dianjurkan oleh HOG PJ ini adalah satu langkah yang amat dialu-alukan dalm komuniti motosikal berkuasa tinggi, bagi mengasah lagi kemahiran menunggang seeorang penunggang itu, terutamanya bagi kemahiran menunggang defensif atas jalan raya bersama dengan pengguna jalan raya yang lain. Ujian sebenarnya akan berlangsung sewaktu konvoi yang akan diadakan esok ke Kuala Klawang di mana mereka akan menguji kemahiran baharu mereka dengan bantuan marsyal HOG PJ yang bertauliah yang akan mengawal konvoi berkenaan.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Aprilia Malaysia\nBERITA TEMPATAN\nDidi Resources Sdn. Bhd.\nSheng Fatt Motor Sdn. Bhd \n\nAprilia Malaysia Bermula Dengan Langkah Kanan Sewaktu Acara Bersama Pelanggan Pertama Mereka \n\n\nPosted on January 18, 2019 by Zarul Faiz \n\n\n\n\nAprilia Malaysia dan Sheng Fatt Motor telah mengadakan sesi bual bicara anjuran bersama mereka yang pertama di Pulau Pinang.\nProgram ini bertujuan untuk memberi sokongan buat para pemilik Aprilia di utara Malaysia.\nAprilia Malaysia dan Sheng Fatt amat menitik beratkan perkhidmatan selepas jualan.\n\n\nMembeli sebuah motosikal dari wakil pengedar cukup mudah sekali, namun, mencari wakil pengedar yang betul, yang akan terus menawarkan sokongan buat anda setelah sekian lama, adalah sesuatu yang jauh lebih sukar. Sheng Fatt Motor Sdn. Bhd., otai sejati dalam kancah motosikal Pulau Pinang, baru-baru ini telah membuktikan bagaimana ia menjaga para pelanggannya.\nSyarikat berkenaan, dengan kerjasama Aprilia Malaysia, yang kini di bawah pengedar eksklusif baharu, Didi Resources Sdn. Bhd., baru-baru ini telah mengadakan sesi bual bicara bersama para pelanggannya dan juga buat mana-mana penunggang motosikal yang ingin menyertainya.\n\nEncik Goh Kian Sin, Pengarah Urusan Didi Resources, berkata, Inisiatif ini adalah sebahagian daripada pelan tindakan kami bagi memperkukuhkan lagi nilai jenama dan pengalaman pemilikan melalui jaringan kami yang baharu di seluruh Malaysia. Kuncinya adalah mendapatkan wakil pengedar yang sesuai bagi melaksanakan objektif bersama. Pada hari ini, pelanggan kami di utara boleh meyakini yang motosikal mereka berada dalam jagaan yang baik.\nEncik Goh Kian Sin (kiri) dan Encik Kheoh Hock Seng (kanan)\nSesi bual bicara itu dihoskan oleh Kheoh Hock Seng, Pengarah Urusan Sheng Fatt Motor, bersama dengan Pengurus Selepas Jualan Aprilia Malaysia, Idon Pang. Mereka berdua telah menyentuh topik seperti penjagaan dan penyelenggaraan motosikal, bimbingan mengenai pembelian dan cara penggunaan gear yang betul. Acara ini turut melibatkan lawatan ke bengkel rasmi baharu untuk motosikal Aprilia di Pulau Pinang.\n\nSaya ingin mengambil peluang ini untuk mengucapkan terima kasih kepada semua yang menghadiri sesi bual bicara ini. Obektif kami adalah untuk berkongsi pengetahuan sebanyak yang kami mampu dengan semua orang yang menghadiri dan berdasarkan kehadiran dan kesungguhan yang ditunjukkan semua orang, saya boleh katakan yang ianya sebuah acara yang berjaya, ujar Hock Seng.\n\nBual bicara ini telah dihadiri oleh 20 orang pemilik Aprilia dan juga penunggang jenama yang lain, dan telah diadakan di bilik pameran syarikat berkenaan di No. 24, Jalan Dato Keramat, Pulau Pinang.\n\n\nAdvertisements",
        "BERITA TEMPATAN\nMoto Malaya \n\nBMW R 1250 GS, R 1250 GS Adventure dan F 850 GS Kini Dilancarkan! \n\n\nPosted on June 22, 2019June 22, 2019 by Amirul Azreen \n\n\n\nBMW Motorrad memperkenalkan tiga model baharu yang bakal menggegar jalan raya di Malaysia ketika majlis BMW Night Fuel yang berlangsung di Pangkalan Tentera Udara Diraja Malaysia (TUDM), Sungai Besi, hari ini.\nTiga model tersebut merangkumi keluarga GS, BMW F 850 GS Adventure, R 1250 GS dan R 1250 GS Adventure.\nBMW F 850 GS Adventure (RM88,500)\n\nMeskipun tidk memiliki enjin sebesar abangnya, GS 1250 namun F 850 GS tampil dengan reka bentuk yang lebih maskulin. Enjin segmen pertengahan ini turut didatangkan dengan upside-down fork dengan double-sided swingarm aluminium bagi sekaligus memastikan respon yang lebih sensitif.\nBMW turut memperbaiki ergonomik bagi memastikan tunggangan yang selesa terutamanya bagi senario off-road.\nBMW F 850 GS Adventure kini dilengkapi dengan enjin 853cc dua silinder in-line yang telah dinaik taraf sekaligus menjanjikan peningkatan kuasa sebanyak 95hp pada 8,250rpm dengan 92 Nm pada 6,250rpm  yang disampaikan menerusi transmisi enam-kelajuan.\nAntara ciri keselamatan yang terdapat pada F 850 GS Adventure:\n\nRiding Mode (Rain,Road)\nBMW Motorrad ABS\nAutomatic Stability Control (ASC)\n\nBMW F 850 GS Adventure turut didatangkan dengan tayar enduro street sebagai standard. Bagaimanapun, hanya empat model dibawa masuk bagi tahun ini.\nBMW R 1250 GS dan BMW R 1250 GS Adventure (RM116,500 dan RM125,500 sementara RM127,500 bagi Style HP)\n\nKedua-dua jentera kini telah dinaik taraf bagi memastikan pengalaman tunggangan yang lebih mantap dengan elemen bertaraf dunia yang selaras dengan imej ikonik GS.\nPenguasaan off-road kini disalurkan menerusi reka bentuk serba baharu termasuk pilihan warna yang berbeza. Kini, lampu depan LED dan Day Time Riding Lights (DRL) turut didatangkan secara standard.\n\nBahagian powertrain kini lebih menonjol dengan pilihan warna hitam matte yang digabungkan dengan kerangka utama berwarna Agate Grey metalik matte. Kedua-dua jentera turut tampil lebih garang dengan tayar Cross-Spoke berwarna hitam.\n\nR 1250 GS dan R 1250 GS Adventure turut dilengkapi dengan sistem ekzos baharu yang menawarkan kuasa dan tork lebih optimum selaras dengan teknologi BMW ShiftCam.\nSementara itu, panel 6.5 inci berwarna TFT pelbagai fungsi turut didatangkan secara standard.\nAntara ciri keselamatan lain yang terdapat pada R 1250 GS dan R 1250 GS Adventure:\n\nMod tunggangan ( Rain, Road)\nAutomatic Stability Control (ASC)\nHill Start Control\nElectroninc Suspension Dynamic ESA\n\n\nPelanggan turut ditawarkan dengan Riding Modes Pro yang menawarkan pelbaga ciri baru antaranya:\n\nDynamic Traction Control (DTC)\nABS Pro\nHill Start Control Pro\nDynamic Brake Assistant (DBC)\n\nEnjin dua silinder empat strok dengan sistem penyejukan cecair turut diperhalusi dengan teknologi BMW ShiftCam bagi kedua-dua model yang menawarkan peningkatan kuasa dan tork.\nKapasiti bagi kedua-dua model turut dipertingkatkan kepada 1254cc yang kini mampu menjana 136hp pada 7,750rpm dan 143 Nm pada 6,250 rpm.\nAdvertisements",
        "BERITA ANTARABANGSA\nMoto Malaya \n\nTesla Tarik Balik Penjualan Online Model 3 \n\n\nPosted on April 17, 2019 by Amirul Azreen \n\n\nSumber: Clean Technica\nTesla telah menarik balik penjualan Model 3 secara atas talian sekaligus menandakan perubahan terhadap strategi pemasaran mereka.\nPelanggan tidak lagi boleh membuat tempahan bagi Model 3 Standard  yang dijual pada harga USD35,000 (RM144,035 yang sebelum ini menjadi antara tunggak utama dalam mengganggu pasaran automotif seperti yang dikehendaki Ketua Pegawai Eksekutif Tesla, Elon Musk.\nTesla dalam satu kenyataan menyebut,Kami tidak lagi menawarkan Model 3 Standard secara atas talian. Ini bermakna pelanggan yang berminat untuk mendapatkan model ini perlu menghubungi kami atau berkunjung ke pusat pameran Tesla kami.\n\nKeputusan penarikan balik ini dibuat atas alasan Tesla mahu memudahkan urusan operasi di samping dapat mengoptimumkan kos serta mengurangkan kerumitan.\nBagaimanapun, Tesla akan terus mengambil tempahan secara atas talian bagi unit Standard Plus Model 3 yang dijual pada harga USD39,500 (RM162,555) yang kini menjadi pilihan termurah di tawarkan.\nAdvertisements",
        "600cc\nCBR600RR\nMoto Malaya \n\nHelmi Tekad Gegar ARRC Bersama Jentera CBR600RR \n\n\nPosted on March 4, 2019March 4, 2019 by Amirul Azreen \n\n\n\nMohd Helmi Azman sedia bawa cabaran Musashi Boon Siew Honda Racing bersama jentera baharu, Honda CBR600RR bagi saingan Kejuaraan Motosikal Asia Idemitsu (ARRC) musim ini.\nMeskipun saingan ARRC merupakan cabaran baharu buat penunggang muda itu namun juara Underbone 150cc 2018 itu sudah tidak sabar untuk kembali ke litar selepas dinaikkan pangkat ke kelas SuperSports 600cc.\nHelmi tekad gegar ARRC bersama jentera CBR600RR.\nDiberi kepercayaan bersama rakan sepasukan, Azroy Hakeem Anuar, Helmi bakal turun buat kali pertama menjelang sesi latihan pra-musim di Litar Antarabangsa Sepang, esok.\nSaya sudah tidak sabar untuk ke litar. Bekerja bersama rakan sepasukan yang baharu dan jentera yang lebih pantas sudah tentu memberikan cabaran berbeza kepada saya.\nWalaupun kali pertama beraksi dalam kelas SuperSports 600cc di ARRC, namun saya berpengalaman beraksi dalam pelbagai kejuaraan tempatan dengan jentera Honda ini. Saya yakin dapat menyesuaikan diri dengan segera ditambah dengan bantuan Azroy yang telah beraksi dalam kategori ini pada musim lepas.\nTentang pencabar pula, ada diantara mereka yang lebih berpengalaman dalam kategori ini namun saya yakin dapat memberikan cabaran yang terbaik,jelasnya.\nSaingan SuperSports 600cc ARRC musim 2019 menyaksikan persaingan diantara pelumba muda Asia setelah pelumba-pelumba lebih berpengalaman kini beraksi dalam kategori Asia Superbike 1000cc.\nAntara barisan pelumba muda negara yang bakal mewarnai cabaran SuperSports 600cc termasuk Md Ramdan Mohd Rosli, Muhammad Adam Mohd Norrodin, Kasma Daniel Kasmayuddin, Fakhrusy Syakirin Rostam dan Ahmad Afif Amran.\nJangan lupa ikuti kami di Facebook dan Instagram\nAdvertisements",
        "BERITA ANTARABANGSA\nMoto\nMotosikal Kembara \n\nAJP PR7, Motosikal Rali Yang Menggiurkan \n\n\nPosted on March 22, 2019March 27, 2019 by Zarul Faiz \n\n\nSumber imej: AJP Motos\n\nMotosikal AJP PR7 adalah model dirtbike sedia rali terkini keluaran pakar dari Portugal berkenaan.\nIa tampak ringkas namun sebenarnya berspesifikasi tinggi.\nMotosikal PR7 ini adalah sebuah jentera satu silinder 600cc.\n\n\nKami masih lagi terkenang akan pengalaman menunggang KTM 790 Adventure dan KTM 790 Adventure R di Gurun Sahara dalam sempadan Maghribi. Dan kini, muncul pula motosikal kembara AJP PR7.\nIanya berbeza dari tawaran KTM. Motosikal AJP PR7 ini tampak seperti jentera rali sejati yang sering kita lihat sebelum ini. Dan ya, ianya sebuah motosikal ringkas yang dibina khusus untuk perlumbaan rali. Tetapi, ia juga dilengkapi dengan spesifikasi yang menakjubkan. Menurut mereka yang pernah mengujinya, ianya cukup selesa untuk tunggangan sepanjang hari dan boleh membawa bagasi.\nSatu lagi ciri yang menyerlahkan tahap keselesaannya adalah tablet Samsung Galaxy 6 menggantikan sebuah alat navigasi. Penunggang boleh memuat turun aplikasi navigasi kesukaan mereka dan ianya boleh digunakan bersama dengan aplikasi GPS Garmin atau TomTom standard.\nSumber imej: AJP Motos\nSelain daripada GPS, tablet berkenaan digunakan sebagi panel paparan instrumen bagi mempamerkan tolok kelajuan, pemasa, tolok perjalanan, dan sebagainya. Motosikal ini juga dilengkapi dengan palam pengecas USB.\nEnjinnya adalah sebuah unit satu silinder, sejukan cecair, 600cc. Ciri standard yang lain termasuklah hab belakang dengan pacuan cush untuk melancarkan pacuan, kepala paip titanium, plet hentakan enjin yang besar, bateri litium-ion Shorai yang ringan. Suspensinya terdiri daripada suspensi boleh laras sepenuhnya ZF Sachs yang menyediakan ruang gerakan sebanyak 300mm di hadapan dan juga belakang. Forknys berdiameter 48mm. Motosikal ini dilengkapi dengan roda hadapan 21 inci dan 18 inci di belakang.\nKetinggian pelananya ialah 920mm (lebih tinggi dari model Honda Africa Twin!). Kerangkanya buatan keluli manakala lengan ayunnya pula adalah aluminium. Beratnya pada 167kg, sedia untuk ditunggang.\nAJP berasal dari Portugal, dan telah diasaskan oleh Antonio Pinto, yang telah mengubahsuai motosikal untuk perlumbaan off-road. Ditubuhkan pada tahun 1981, syarikat ini telah membina motosikal pengeluaran pertama mereka pada tahun 1991. Mereka telah menyertai Kejohanan Enduro Kebangsaan negara mereka bermula dari tahun 1991 hingga 2001, memenangi kejohanan tersebut sebanyak lima kali berturut-turut dari 1996 hingga 2000. Mereka juga turut memenangi Kejohanan Off-road Kebangsaan dari tahun 1996, 1997, dan 1999.\nHarganya? 8,500 (RM45,225.16) dan motosikal ini boleh menajdi milik anda. Ada sesiapa berani hendak bawanya ke Rimba Raid?\nSumber imej: AJP Motos\nAdvertisements",
        "BERITA ANTARABANGSA\nHonda\nPCX\nPCX Electric \n\nMengapa Beli Skuter Honda PCX Electric Bila Anda Boleh Menyewanya? \n\n\nPosted on January 2, 2019 by Zarul Faiz \n\n\n\n\nHonda Japan akan menyewa jual skuter Honda PCX Electric kepada korporasi dan pemilik persendirian di Jepun.\nMereka juga menyasarkan untuk menyewa jual skuter berkenaan di seluruh rantau Asia Tenggara.\nSkuter PCX Electric menggunakan dua bateri yang boleh ditanggalkan.\n\n\nSkuter Honda PCX Electric akan disediakan untuk sewaan beli di Asia.\nSkuter ini menggunakan platform PCX yang popular, yang mana telah terbukti keberkesanannya di kebanyakan negara di seluruh rantau Asia. Skuter ini cukup terkenal kerana penggayaannya, keselesaan, reliabiliti, dan penjimatan bahanapi.\nModel PCX Electric pula, menggunakan motor 4.2kW. Motor ini dijana oleh dua buah bateri litium-ion kepadatan berkuasa tinggi yang digelar Mobile Power Packs. Bateri-bateri ini boleh ditanggalkan untuk pengecasan luar kenderaan. Pemiliknya juga boleh mengecas baterinya itu dalam skuter tersebut. Honda mengatakan bahawa tempoh pengecasan mengambil masa 4 jam menggunakan pengecas pilihan (bateri di luar skuter), dan 6 jam dengan baterinya berada dalam skuter PCX. Cas penuh akan memberikannya jarak sehingga 41km.\n\nHonda menyasarkan korporasi dan pemilik persendirian untuk projek sewa jual ini. Selain itu, mereka juga sedang merancang untuk menyewa jual skuter PCX Electric ini ke negara-negara lain di rantau Asia Tenggara.\nPengeluar berkenaan juga akan memulakan projek bagi mendapatkan maklum balas dari para pengguna mengenai pengalaman mereka dalam menggunakan skuter elektrik. Selain itu, sebuah perkhidmatan perkongsian motosikal di daerah Tokyo, di samping eksperimen perkhidmatan penyewaan motosikal di destinasi tarikan pelancong akan bermula seawal musim bunga tahun 2019.\nSewa beli bermakna seseorang itu akan membayar sewaan bulanan bagi tempoh masa yang ditetapkan, dan pengeluar akan memberikan sebuah motosikal baharu sebaik sahaja dimulakan sebuah kontrak baharu.\nSewa beli kenderaan telah dipraktikkan di kebanyakan negara maju namun masih belum bertapak dengan teguh di Malaysia.\nAdvertisements",
        "BERITA TEMPATAN\nTOC \n\nSoal Jawab Bersama Pelajar Antarabangsa Di Kolej Automotif TOC \n\n\nPosted on January 11, 2019 by Zarul Faiz \n\n\n\n\nKami telah menemubual seorang pelajar antarabangsa di Kolej Automotif TOC.\nKami ingin mengetahui bagaimana pelajar asing menyesuaikan diri dengan sukat pembelajaran dan juga pelajar yang lain.\nGaya pembelajaran kolej ini membuka cara bagi para pelajar untuk mempelajari tentang kerjasama, tanpa mengira dari negara mana mereka datang.\n\n\nPelajar yang belajar di luar negara perlu dikagumi, kerana ianya bukanlah satu perkara yang mudah. Selain daripada kebimbangan dari segi kewangan, perbezaan budaya dan bahasa turut menjadi satu cabaran. Namun, ia tidak melunturkan azam para pelajar antarabangsa ini untuk meneruskan pengajian di Kolej Automotif TOC.\nKami telah berpeluang untuk menemubual salah seorang pelajar berkenaan bagi mendapatkan perspektifnya.\nMotoMalaya (MM): Boleh anda ceritakan sedikit mengenai diri anda?\nAhmed Mohamad Farah Idris (AM): Saya berasal dari Sudan. Saya memulakan pengajian saya dalam Kursus Persijilan sebelum meneruskn pengajian dalam Diploma Teknologi Automotif (DAT). Saya menyertai TOC melalui pengambilan bulan April 2017.\nSaya kini sedang menduduki tahun pertama saya dalam pengajian Diploma Teknologi Automotif. Saya bakal menjalani Supervised Industrial Training (SIT) selepas menamatkan pengajian bagi 5 subjek. Ianya akan berlaku dalam masa empat bulan.\n\nMM: Mengapakah anda memilih kolej dan subjek ini?\nAM: Saya memilih kolej ini kerana saya menggemari pembelajaran secara amali. Saya berminat untuk mempelajari tentang sudut praktikal sebuah enjin dan bagaimana ia berfungsi.\nMM: Apakah keunikan Kolej Automotif TOC ini?\nAM: Apa yang saya dapati unik di sini adalah kod pakaian kami, disiplin dalam kelas, penitikberatan pada ketepatan masa. Yang paling utama sekali, TOC memberikan kami peluang untuk bekerja di bengkel yang berbeza dan menimba pengalaman pekerjaan bagi menyediakan kami untuk dunia pekerjaan sebaik sahaja kami tamat pengajian.\nMM: Anda gembira berada di sini? Apakah tanggapan anda sebagai pelajar antarabangsa mengenai kolej ini?\nAM: Setakat ini, ianya cukup baik sekali, terutamanya bagi saya dan para pelajar antarabangsa yang lain, dalam mempelajari tentang budaya yang berbeza. Malaysia mempunyai pelbagai budaya berbeza yang boleh dipelajari. Saya juga berpeluang bertemu dengan pelajar antarabangsa lain dan belajar mengenai budaya mereka.\n\nMM: Apakah rancangan anda apabila anda menamatkan pengajian anda?\nAM: Saya berharap dapat memperolehi lebih banyak pengalaman bekerja di Malaysia supaya saya boleh kembangkan lagi apa yang telah saya pelajari dan membawanya pulang ke negara saya.\nKesimpulan\nKolej Automotif TOC menyediakan persekitaran pembelajaran yang amat sesuai, tidak kiralah sama ada anda pelajar tempatan atau dari negara asing. Ianya dicapai melalui latihan-latihan amali, yang memerlukan para pelajar untuk bekerjasama, dan dengan itu memupuk hubungan antara manusia yang lebih baik. Kemahiran berkomunikasi adalah amat penting di tempat kerja sekiranya seseorang itu ingin berjaya.\nKami juga ingin menekankan bahawa setiap pelajar yang telah kami temubual amat meminati pendekatan amali dalam pelajaran, berbanding hanya berada di bilik kuliah dan mendengar terlalu banyak syarahan.\nSila TEKAN SINI untuk mengetahui dengan lebih lanjut mengenai Kolej Automotif TOC. Sila TEKAN SINI jika anda berminat dengan Kursus Juruteknik Superbike. TOC juga turut mempunyai sebuah program bergelar Bina Bakat bagi membantu bakal pelajar yang memerlukan pinjaman pendidikan.\nKolej Automotif TOC boleh dihubungi di talian (+603) 7960 8833.\n\nAdvertisements",
        "BERITA TEMPATAN\nMoto Malaya \n\nPemandu Lain Punya Hal, Orang Lain Jadi Mangsa \n\n\nPosted on June 27, 2019June 27, 2019 by Amirul Azreen \n\n\n\nSebagai pemandu, antara perkara yang paling menyakitkan hati dan menguji kesabaran adalah terlibat dalam kemalangan.\nBagaimanapun, perkara yang paling memeritkan adalah kemalangan tersebut berpunca daripada pemandu lain yang tidak memandu secara berhemah.\nDalam satu perkongsian video di laman Facebook Sukan Star TV memaparkan sebuah kereta jenis Volvo telah keluar daripada simpang dan memakan lorong di sebelah yang sedang dilalui sebuah kereta jenis Mercedes.\nSaksikan rakaman video di bawah:\n\nhttp://motomalaya.net/blog/wp-content/uploads/2019/06/getfvid_65713615_2769467973128464_311387098525020826_n.mp4\nSenario itu menyebabkan Mercedes tersebut terpaksa melakukan tindakan balas bagi mengelak daripada berlakunya perlanggaran dengan Volvo terbabit.\nNamun, Mercedes itu kemudiannya melanggar sebuah kereta jenis Toyota.\nApa yang lebih menyakitkan hati, kereta Volvo  punca utama kemalangan  seakan berlalu pergi tanpa rasa bersalah.\nAdvertisements",
        "BERITA ANTARABANGSA\nducati \n\nDucati Peroleh Keuntungan Sebanyak 7% Pada Tahun 2018 \n\n\nPosted on March 15, 2019 by Zarul Faiz \n\n\n\n\nDucati telah memperoleh margin keuntungan sebanyak 7% bagi tahun 2018.\nKeuntungan itu diperolehi meskipun ketika kemerosotan global sebanyak 2.7% bagi pasaran motosikal melebihi 500cc dan kejatuhan sebanyak 9% bagi pasaran Amerika Syarikat.\nWalaupun hasilnya berkurangan, pengeluar berkenaan berjaya menggantikan kerugian dengan penjualan model bermargin lebih tinggi seperti Panigale.\n\n\nDucati telah mengumumkan margin keuntungan sebanyak 7% bagi tahun 2018.\nJumlah bagi tahun 2018 ini diperolehi meskipun berdepan dengan kemerosotan global dalam jualan motosikal melebihi 500cc. Pengeluar dari Itali tersebut telah menyerahkan sejumlah 53,004 unit, berbanding dengan 55,871 pada tahun 2017. Ianya menandakan penurunan sebanyak 5.1% dalam kemerosotan sedunia sebanyak 2.7%. Jualan Ducati paling terkesan dalam pasaran terbesar mereka, iaitu Amerika Syarikat, di mana pasarannya jatuh sebanyak 9 peratus.\nNamun begitu, ini adalah tahun keempat yang berturut-turut di mana pengeluar dari Itali tersebut berjaya menjual lebih daripada 50,000 buah motosikal.\nKeuntungan pada tahun 2018 adalah sebanyak 699 juta, penurunan daripada 736 juta pada tahun 2017, yang bermakna keuntungan operasi mereka adalah sebanyak 49 juta berbanding 51 pada tahun sebelumnya. Margin operasi ini adalah pada kadar 7% pada tahun 2018, sama seperti tahun yang sebelumnya. Ducati berjaya menggantikan pengurangan jumlah motosikal yang dijual dengan jualan model yang bermargin lebih tinggi, seperti rangkaian motosikal Panigale. (Panigale muncul sebagai motosikal lumba paling laris pada tahun 2018.)\nDucati Panigale V4 Dinamakan Motosikal Lumba Terlaris Dunia Bagi 2018\n\nTahun 2018 adalah satu tahun yang mencabar dari pelbagai sudut pandangan, tetapi, kami tetap berpuas hati dengan prestasi kewangan sepanjang tahun yang sukar ini, umum Claudio Domenicali, Ketua Pegawai Eksekutif Ducati Motor Holding. Syarikat telah menjana sumber bagi meneruskan pembiayaan pembangunan produk-produk baharu yang mana cukup positif untuk masa hadapan.\nKetua Pegawai Kewangan Ducati Motor Holding, Oliver Stein, menambah, Kestabilan kewangan adalah teramat penting buat syarikat bagi mendokong program pembangunan teknologi yang mana sedang diusahakan oleh Ducati secara sepenuhnya.\nJumlah ini telah diumumkan sewaktu pembentangan tahun kewangan 2018 Audi Group.\nAdvertisements",
        "BERITA TEMPATAN\nKawasaki\nMoto\nMoto Malaya \n\nKawasaki-Modenas Bakal Bangunkan Jentera Baharu? \n\n\nPosted on April 28, 2019 by Amirul Azreen \n\n\n\nKawasaki telah meningkatkan pegangan dalam Modenas sebanyak 30 peratus  dan mampu naik sehingga 48 peratus  sekaligus mencetuskan persoalan sama ada jenama motosikal nasional itu akan menghasilkan jentera baharu dengan sentuhan pengeluar Jepun?\nDRB-HICOM Berhad telah memeterai perjanjian dengan Kawasaki Heavy Industries Ltd (KHI) untuk menjual saham biasa 14,300,000 dalam Motosikal dan Enjin Nasional Sdn Bhd (MODENAS) bernilai RM40.3 juta sekaligus meningkatkan pegangan Kawasaki yang sebelum ini memiliki 19 peratus.\nMenurut kenyataan dikeluarkan MODENAS, KHI juga akan membeli 52 juta saham keutamaan boleh tukar (CPS)  apabila diaktifkan, pegangan ekuiti KHI akan melompat ke 48 peratus.\nBagaimanapun CPS hanya berlaku sekiranya MODENAS mencapai tanda aras yang telah dipersetujui kedua-dua pihak.\nPengarah Urusan Kumpulan bagi DRB-HICOM, Dato Sri Syed Faisal Albar meluahkan keyakinan struktur baharu ini akan memberi manfaat terhadap MODENAS.\nKHI telah memegang ekuiti didalam MODENAS sejak penubuhannya lagi. Ketika itu pun, produk mereka telah membantu MODENAS mencapai persada carta jualan di pasaran motosikal tempatan. Pegangan ekuiti yang lebih besar ini juga bererti KHI akan mengambil bahagian didalam operasi MODENAS, berbanding hanya sebagai pemegang saham. Saya yakin pengalaman dan kepakaran teknikal KHI akan membawa kepada suatu fasa produk yang lebih baik untuk pelanggan MODENAS, terutamanya didalam segmen street bike serta sports bike, jelasnya.\nPerhubungan ini dilihat membolehkan kedua-dua pihak untuk bekerjasama dengan lebih rapat dalam membangunkan produk yang lebih baik bagi pasaran tempatan.\nKawasaki dan MODENAS bukan tidak mengenali sesama sendiri, maka sinergi antara kedua-dua kumpulan akan memastikan kerjasama dengan berkesan untuk membangunkan produk bagi pasaran domestik. Rakyat Malaysia telah lama menggemari produk dari Kawasaki, yang dikenali sebagai jenama global yang berkualiti dan mempunyai rekod yang kukuh di arena sukan bermotor, tambah Syed Faisal.\nAdvertisements",
        "BERITA TEMPATAN\njpj\npdrm \n\nLelaki Gagal Ujian Memandu; Ugut Pegawai JPJ Dengan Pisau \n\n\nPosted on January 9, 2019 by Zarul Faiz \n\n\n\n\nSeorang lelaki berusia 18 tahun telah mengugut seorang pegawai JPJ dengan sebilah pisau setelah gagal ujian memandunya.\nDia telah melakukan berbilang kesalahan trafik termasuklah melanggar lampu isyarat merah sewaktu ujian tersebut.\nIni adalah kali ke-empat dia gagal ujian memandu.\n\n\nSeorang lelaki yang telah gagal dalam ujian memandunya telah mengugut pegawai JPJ (Jabatan Pengangkutan Jalan) dengan sebilah pisau. Kejadian ini telah berlaku di Batang Benar, Mantin, Negeri Sembilan.\nMenurut Superintendan Mohd Nor Marzukee Besar, Ketua Polis Daerah Nilai, lelaki yang berusia 18 tahun itu telah melakukan beberapa buah kesalahan trafik, termasuklah tidak berhenti sewaktu lampu isyarat merah. Oleh kerana itu, pegawai JPJ berkenaan mengarahkan lelaki tersebut untuk memberhentikan kenderaan selepas simpang lampu isyarat. Sewaktu bertukar tempat duduk, saspek telah mengeluarkan sebilah pisau berukuran 30 sentimeter dari beg galasnya.\nSaspek kemudiannya telah menekan pisau tersebut pada rusuk kanan pegawai berkenaan, mengarahkan pegawai berkenaan untuk meluluskannya. Bagaimana pun, pegawai berkenaan berjaya membuka pintunya dan meninggalkan kereta tersebut. Dia kemudiannya telah menelefon penyelianya yang telah memaklumkan pihak polis.\nPolis kemudiannya telah menahan lelaki berkenaan dan membawanya ke Balai Polis Mantin. Ketua Polis telah menyatakan bahawa saspek telah diuji negatif untuk dadah. Dia akan didakwa di bawah Seksyen 506 Kanun Keseksaan untuk ugutan jenayah, sekiranya didapati bersalah.\nIni adalah kali ke-empat dia telah gagal dalam ujian memandu.\nSumber: Info Roadblock JPJ/Polis\n\nAdvertisements",
        "BERITA ANTARABANGSA\nThailand \n\nKemunculan Motosikal Terbang Menggemparkan Warga Thailand \n\n\nPosted on March 14, 2019 by Zarul Faiz \n\n\nMotosikal yang tersangkut di atas kabel elektrik  Sumber imej: kumpulan Facebook Honda CB650F Thailand\n\nKemunculan sebuah motosikal terbang telah mengemparkan warga Thailand.\nKejadian ini berlaku apabila sebuah motosikal yang terlibat dalam kemalangan tidak semena-mena tersangkut pada kabel elektrik.\nKemalangan itu telah berlaku di wilayah Surin.\n\n\nBaru-baru ini kita telah mendengar khabar berita mengenai kereta terbang yang bakal muncul di negara kita pada tahun hadapan, tetapi, Thailand ternyata jauh selangkah di hadapan kita apabila mereka muncul dengan motosikal terbang baru-baru ini.\nNamun begitu, motosikal terbang ini bukanlah sebuah projek yang dibangunkan oleh mereka secara sengaja. Sebaliknya, motosikal tersebut telah menjadi motosikal terbang apabila ia terlibat dengan sebuah kemalangan jalan raya yang telah menyebabkannya tercampak lalu tergantung pada kabel elektrik bervoltan tinggi, setinggi 10 meter.\nSaksi kejadian yang telah berlaku di daerah Kab Cheong, wilayah Surin itu telah melaporkan bahawa motosikal berkenaan sedang diangkut di belakang sebuah trak pikap Isuzu sewaktu terjadinya kemalangan tersebut.\nMenurut saksi-saksi berkenaan, pemandu trak pikap Isuzu berkenaan membelok dengan tajam bagi mengelakkan berlakunya pertembungan dengan sebuah motosikal yang telah ditunggang menentang arus trafik. Trak berkenaan bagaimana pun telah terbalik akibat belokan tajamnya itu. Motosikal yang berada di atas ruang flatbed di belakangnya itu telah terpelanting pada waktu itu. Trajektorinya itu menyebabkannya menuju terus ke arah kabel elektrik, menyebabkannya tersangkut di atas kabel berkenaan.\nBahagian kabin trak itu remuk akibat impak kemalangan. Mujur sekali, kelima-lima penumpang dan pemandu kenderaan tidak mengalami kecederaan yang serius dan telah dihantar ke hospital yang berhampiran.\nTrak pikap Isuzu yang remuk akibat kemalangan berkenaan  Sumber imej: kumpulan Facebook Honda CB650F Thailand\nSumber: The Phuket News\nAdvertisements",
        "BERITA TEMPATAN\nMercedes-Benz\nMoto Malaya \n\nLanjutkan Waranti Bateri Hibrid Dengan Hanya RM2,688 \n\n\nPosted on March 13, 2019 by Amirul Azreen \n\n\n\nMercedes-Benz Malaysia (MBM) akhirnya buka mulut mengenai isu masalah bateri hibrid bagi model E300 BlueTEC Hybrid apabila memperkenalkan program Hybrid Battery Extended Warranty.\nDijual pada tahun 2015, ramai pemilik E300 BlueTEC Hybrid meluahkan rasa kurang senang apabila nilai kenderaan itu jatuh mendadak ekoraan timbul laporan kos untuk menggantikan bateri kenderaan tersebut mencecah RM120,000.\nMengenalpasti masalah disuarakan pemilik Mercedes, MBM memperkenalkan program Hybrid Battery Extended Warranty dimana pemilik kenderaan E300 BlueTEC Hybrid dan S400 hanya perlu membayar RM2,688 untuk melanjutkan waranti kenderaan sehingga empat tahun.\nWaranti tersebut menyediakan perlindungan menyeluruh untuk memperbaiki atau menggantikan bateri hybrid sehingga lapan tahun atau 180,000 kilometer. (mana yang sampai dahulu)\nSelain itu, MBM turut mengumumkan bahawa harga baharu bagi menggantikan bateri E300 BlueTEC Hybrid adalah RM50,000 dan RM65,000 bagi model S400.\nUntuk sebarang pertanyaan lanjut, sila hubungi Pusat Bantuan Pelanggan di: 1-800-88-1333.\nAdvertisements",
        "BERITA ANTARABANGSA\nKTM\nmotogp\nMotoGP 2019\nRC16 MotoGP \n\nMotoGP 2019: Jentera KTM RC16 Hafizh Syahrin Secara Lebih Terperinci \n\n\nPosted on February 1, 2019 by Zarul Faiz \n\n\n\n\nKami telah berpeluang untuk melihat dengan lebih dekat jentera KTM RC16 yang akan dikemudi oleh Hafizh Syahrin untuk MotoGP musim 2019.\nSebahagian besar motosikal tersebut terselindung di sebalik panel badan yang tertutup kemas.\nNamun begitu, ada beberapa perincian yang telah berjaya mencuri perhatian kami.\n\nAnda pasti telah menyedari motosikal KTM RC16 yang turut tampil bersama Hafizh Syahrin sewaktu sidang akhbar semalam. Benar, itulah jentera yang akan ditunggangi Hafizh bagi MotoGP musim 2019.\nKita telah menyaksikan hampir ke semua jentera MotoGP dengan dekat sebelum ini dan telah biasa dengannya. Tetapi, ada beberapa ciri yang agak menarik pada jentera KTM RC16 ini yang tidak didapati pada motosikal MotoGP yang lain.\n\nWP Suspension\nHampir ke semua motosikal (termasuklah dalam Moto2 dan Moto3) yang ada di paddock menggunakan suspensi hlins. WP Suspension adalah sebuah syarikat Belanda yang telah ditubuhkan pada tahun 1978, tetapi kini dimiliki sepenuhnya oleh KTM. Inilah sebabnya mengapa ke semua motosikal kegunaan jalan raya mahu pun untuk off-road keluaran KTM menggunakan suspensi WP Suspensions.\n\nPenggunaan jenama suspensi berkenaan juga boleh dilihat pada pasukan pengilang KTM dalam kejohanan Moto2 dan juga Moto3, jadi, semestinya ia juga akan digunakan dalam MotoGP.\nHafizh telah menyatakan sewaktu sidang akhbar tersebut yang di perlu menyesuaikan diri dengan suspensi baharu itu. Ini kerana dia telah menunggang jentera dengan suspensi hlins buat sekian lama.\nLihat sahajalah saiz cakera itu!\nSalah seorang pengikut laman Instagram laman saudara kami, Bikesrepublic.com, telah memuatnaik komen ini, Whoa, tengok sahajalah saiz cakera brek hadapannya itu!\n\nBenar katanya itu, cakera brek berkenaan adalah cakera brek karbon 340mm. Ianya akan digunakan untuk sejumlah kecil litar perlumbaan dalam kalendar MotoGP, seperti Motegi. Motegi digelar sebagai sebuah stop-start track di mana terdapatnya laluan lurus yang panjang disusuli dengan zon pembrekan keras dan kemudiannya oleh selekoh.\nMenambahkan saiz cakera ini bukannya bermakna bertambahnya daya henti motosikal. Ini kerana cakera brek standard 320mm sudah cukup untuk menjana daya yang cukup untuk bukan sahaja menghentikan motosikal, malah mengangkat roda belakang motosikal.\nSebaliknya, penambahan diameter itu adalah untuk tujuan penyejukan, supaya cakeranya tidak menjadi terlalu panas.\nBegitulah evolusi perlumbaan. Sewaktu cakera brek karbon mula diperkenalkan atas grid pada suatu masa yang lalu, para penunggang terpaksa mencengkam brek mereka pada permulaan perlumbaan bagi menambah dan mengekalkan haba pada cakera. Kini, ianya boleh sampai terlalu panas!\nTunjukkan tulang belakangmu\nKe semua motosikal kegunaan jalan raya KTM menggunakan kerangka keluli trellis, jadi, KTM memutuskan untuk menggunakan bahan yang paling mereka mahir sekali dalam jentera RC16. Malah, motosikal Moto2 dan Moto3 juga turut menggunakan atur cara trellis.\n\nAnda boleh nampak palang pengikat kerangka atas berwarna oren yang menonjol keluar dari atas reraup, selain daripada downtube yang memegang bahagian lengan ayun.\nKe semua bahagian yang lain kemudiannya dipasang pada kerangka ini. Bahagian pelana dan ekornya bukan sahaja untuk diduduki oleh penunggang, tetapi juga untuk sebahagian besar tangki bahanapinya. Ya, benar, tangki bahanapi MotoGP sebenarnya bermula di belakang di mana terletaknya tangki bahanapi biasa dan melunjur ke bawah pelana penunggang. Bahagian hadapan tangki merumahkan lohong udara dan kelengkapan elektronik\nEkzos\nEkzos pada jentera RC16 ini sudah semestinya tampak seperti biasa dilihat oleh para peminat MotoGP. Aturcaranya hampir sama, kalau tidak serupa, seperti yang ada pada jentera Honda RC213V.\nThis slideshow requires JavaScript.\nMotosikal RC16 ini juga sebuah jentera V-Four. Dan dengan itu, pasangan hadapan silinder mengeluarkan wasap melalui paip belah bawah, manakala pasangan yang belakang mengeluarkan wasap melalui paip yang diletakkan tinggi di bawah pelana.\nKokpit Hafizh\nKokpit motosikal ini bersih sekali, seperti yang sepatutnya.\nPerhatikan apit bertiga belah atas yang dicanai dari billet itu. Apit ini melengkung balik ke bawah pada bahagian hujungnya bagi menetapkan garisan tengah fork dengan lebih dekat dengan garisan tengah headstock. Dengan ini ianya akan mengurangkan trail motosikal ini, menjadikannya lebih pantas memasuki selekoh.\n\nMungkin sekali ada apit bertiga yang lain juga dengan aturcara berlainan bagi memberi kesan pada trail atau pun sudut rake pada bahagian hadapan.\nPasukan KTM akan mengadakan ujian pemanas badan merek untuk tiga hari yang berikutnya, bermula dengan hari ini di Litar Antarabangsa Sepang.\n\nAdvertisements",
        "BERITA TEMPATAN\nMoto Malaya \n\nKelainan Upaya Penglihatan Bukan Penghalang Buat Azhar Ibrahim \n\n\nPosted on January 7, 2019 by Zarul Faiz \n\n\nAzhar Ibrahim  Sumber imej: www.erabaru.com.my\n\nAzhar Ibrahim dilahirkan buta namun kelainan upayanya itu tidak menjadi penghalang untuk dirinya.\nDia mencari nafkah dengan membaiki motosikal dibengkelnya sendiri sejak sepuluh tahun yang lalu.\nMinatnya mendengar deruman motosikal telah menjadi pendorongnya.\n\n\nIanya cukup mengagumkan untuk menyaksikan orang berusaha keras merempuh halangan dan kekangan dan berjaya. Cerita-cerita seperti ini perlu diambil sebagai iktibar dan pengajaran, mendorong kita untuk terus berusaha dan bukannya meratapi nasib kita, seperti kelainan upaya penglihatan tidak menghalang Azhar Ibrahim daripada menjadi seorang mekanik motosikal.\nAzhar telah dilahirkan buta. Dia amat gemar mendengar bunyi deruman motosikal sejak dia berusia tujuh tahun lagi dan ini telah mendorongnya untuk memulakan perniagaannya sendiri. Kini berusia 36 tahun, dia telah mengendalikan bengkelnya sendiri sejak 10 tahun yang lalu. Dia memulakan kerja membaiki motoikal setelah belajar daripada kawannya pada tahun 2008.\nAzhar mulai menyelenggara motosikal di hadapan rumahnya, namun, perniagaannya mulai pesat apabila rakan-rakan dan para pelanggannya mulai memuat naik ceritanya ke laman Facebook.\nDia telah menerima geran kewangan sebanyak RM11,000 di bawah Bantuan Galakan Perniagaan Orang Kelainan Upaya (SBGP-OKU) pada tahun 2013 yang membolehkannya untuk mendapatkan lebih banyak peralatan dan membina bengkel yang lebih lengkap.\nRamai pelanggan yang tertanya-tanya bagaimana Azhar boleh melakukan tugasnya dengan kelainan upayanya itu, tetapi, baginya, Apa yang boleh saya katakan adalah saya bersyukur dengan anugerah dari Allah ini. Ibu saya tidak membesarkan saya dengan cara yang berbeza daripada adik beradik yang lain dan saya tidak menggunakan tongkat.\nBengkelnya itu terletak di hadapan rumah ibu bapanya, dan dia tinggal bersendirian dalam kedainya itu.\nAzhar bekerja seorang diri tetapi mendapatkan bantuan kawannya untuk membeli peralatan atau alat ganti.\nSatu nasihat yang dikongsikan encik Azzhar, Bagi semua orang di luar sana, sama ada mereka mempunyai kelainan upaya atau pun tidak, teruskan berusaha dan jangan berputus asa. Kita perlu belajar untuk berdikari.\nBengkel encik Azhar terletak di alamat Batu 6, Jalan Tanjung Tualang, Perak.\nSumber: The Star Online\nAdvertisements",
        "motogp\nMotoGP 2019 \n\nMotoGP: Apa Itu Long Lap Penalty ? \n\n\nPosted on March 6, 2019 by Amirul Azreen \n\n\nKredit foto: [emailprotected]\nBagi yang mengikuti perkembangan MotoGP yang bakal membuka tirai 10 Mac ini di Litar Losail, Qatar, pastinya ramai yang tertanya-tanya (kalau tak tanya pun boleh baca bagi tambah ilmu) apa sebenarya Long Lap Penalty (LLP) yang disebut-sebut bakal mewarnai saingan musim ini?\nLLP merupakan sistem baharu yang akan diguna pakai musim ini dimana pelumba harus melalui kawasan yang bertanda di litar  sekiranya didapati melakukan track limit violation  sekaligus berdepan kehilangan masa beberapa saat.\nHukuman ini akan membawa kepada kehilangan masa yang lebih konsisten berbanding mengarahkan pelumba untuk turun satu kedudukan seperti sebelum ini.\nKredit foto: [emailprotected]\nLLP telah pun dilaksanakan dengan jayanya ketika sesi ujian di Qatar dengan para pelumba menerima baik sistem baharu itu.\nSekiranya dikenakan LLP, pelumba diberi tiga pusingan untuk melalui kawasan bertanda di atas litar namun sekiranya pelumba tidak dapat melengkapkan penalti tersebut  terutamanya jika perlumbaan dilayangkan bendera merah  pegawai perlumbaan akan mengambil kira prosedur lain.\nDifahamkan, hukuman tersebut bertujuan untuk menangani masalah track limit violations- percubaan untuk mencatat masa lebih baik dengan meninggalkan litar.\nAdvertisements",
        "BERITA ANTARABANGSA\nBMW Motorrad\nEICMA\nF 850 GS Adventure \n\nBMW F 850 GS Adventure 2019 Diperkenalkan Di EICMA 2018 \n\n\nPosted on November 8, 2018 by Zarul Faiz \n\n\n\n\nModel BMW F 850 GS Adventure telah pun dilancarkan di EICMA 2018.\nIanya memiliki spesifikasi yang sama seperti model standard, tetapi dengan tangki bahanapi 23 liter.\nMotosikal F 850 GSA ini lebih ke arah penunggangan off-road.\n\n\nMotosikal BMW F 850 GS Adventure telah membuat kemunculan sulungnya di EICMA 2018, seperti mana yang telah dijangkakan.\nIanya diperkenalkan sejurus selepas model F 850 GS. BMW Motorrad kini memiliki empat buah motosikal adventure sebagai tawaran.\n\nMotosikal F 850 GS Adventure, atau juga dikenali sebagai F 850 GSA adalah pertaruhan jenama dari Jerman itu dalam segmen motosikal kembara kelas pertengahan dan mengangkat kebolehan off-road ke satu tahap yang baharu.\nEnjinnya masih lagi sebuah enjin parallel-Twin 853cc yang sama menjana saudara iaitu F 850 GS. Ia menghasilkan sehingga 95hp dan 92Nm tork. Namun begitu, berat GSA bertambah kepada 244kg. Sebahagian besar tambahan tersebut berpunca dari tangki bahanapinya yang sebesar 23 liter.\n\nKebanyakan penunggang sudah pasti tidak kisah dengan penambahan tersebut kerana kapasiti bahanapinya membolehkannya merentasi jarak sejauh 550km.\nModel GSA dilengkapi dengan penghadang angin touring yang lebih besar, penukar gear boleh laras dan tuil brek.\n\nKelengkapan elektroniknya terdiri daripada ABS dan kawalan kestabilan sebagai standard. Mod penunggangan standard ialah Road dan Rain. Pembeli boleh memilih pilihan tambahan Riding Modes Pro, yang didatangkan dengan Dynamic, Enduro, dan Enduro Pro, selain daripada lampu brek dinamik dan Kawalan Cengkaman Dinamik. BMW Motorrad turut menawarkan suspensi elektronik. Lampu hadapan LED adalah standard.\nMotosikal BMW F 850 GS Adventure akan dilengkapi dengan paparan instrumen TFT 6.5 inci.\n\nAdvertisements",
        "motogp\nMotoGP 2019\nMotoGP 2020 \n\nDani Pedrosa Sah Jadi Penunggang Uji Bagi Pasukan Red Bull KTM \n\n\nPosted on October 27, 2018 by Zarul Faiz \n\n\n\n\nPada bulan Jun yang lalu, Dani Pedrosa telah mengumumkan bahawa dia akan bersara dari perlumbaan MotoGP pada penghujung musim 2018.\nDani, yang baharu sahaja memasuki usia 33 tahun, telah berjaya menaiki podium MotoGP sebanyak 33 kali, namun tidak pernah memenangi kejohanan dunia tersebut.\nPasukan Bull KTM telah merebut peluang ini dan mengambil Dani sebagai penunggang uji rasmi mereka bagi membangunkan jentera perlumbaan KTM RC16 mereka.\nDia akan bekerjasama dengan penunggang kelahiran Finlad, Mika Kallio.\n\n\nDani Pedrosa mungkin tidak pernah memenangi kejohanan dunia MotoGP tetapi, saban tahun, dia adalah antara pencabar utama bagi kejuaraan ini, dan hampir memenanginya beberapa kali. Tidak dapat disangkalkan lagi bahawa Dani adalah salah seorang penunggang terhebat di atas grid Grand Prix pada masa ini, jadi ianya agak menyedihkan apabila dia telah mengumumkan bahawa dia akan bersara menjelang penghujung musim 2018.\nMotoGP: Dani Pedrosa Bersara\n\nNamun, seperti mana kebanyakan penunggang hebat yang lain, persaraan tidak bermakna pengakhiran penglibatannya dalam kancah perlumbaan MotoGP, tetapi adalah satu permulaan bagi cabang lain dalam dunia ini. Dan bagi Dani Pedrosa, permulaan cabang baharu itu adalah bersama pasukan Red Bull KTM.\nPasukan dari Austria tersebut baru-baru ini telah mengumumkan bahawa penunggang semasa bagi pasukan Repsol Honda tersebut akan menjadi penunggang uji rasmi bagi pasukan MotoGP berkenaan pada tahun 2019 dan 2020.\n\nPedrosa, yang telah bertanding dalam kelas premier ini selama 13 musim, akan bekerjasama dengan penunggang kelahiran Finland, Mika Kallio, bagi membangunkan jentera perlumbaan KTM RC16, yang telah dipertaruhkan dalam siri perlumbaan MotoGP sejak tiga tahun yang lalu.\nPedrosa, yang baharu sahaja mencecah usia 33 tahun, telah memperolehi lebih daripada 30 kemenangan MotoGP dan lebih 50 kemenangan dalam ke semua kelas. Dia telah merangkul tiga kejohanan dunia namun tiada antaranya dalam kelas premier, dan telah berjaya menaiki podium MotoGP lebih daripada 110 kali.\nSumber: MotoGP\n\nAdvertisements",
        "BERITA TEMPATAN\nMoto Malaya \n\nTiada Tambah Nilai Di Lebuhraya PLUS Hingga 10 Jun \n\n\nPosted on June 4, 2019 by Amirul Azreen \n\n\n\nSumber: FMT\nPerkhidmatan tambah nilai Touch n Go akan ditutup di Lebuhraya Utara Selatan bermula 30 Mei hingga 10 Jun ini dalam usaha untuk memastikan kelancaran trafik.\nDalam pengumuman yang dibuat di laman Facebook, PLUS Malaysia menasihatkan pengguna jalan raya agar menggunakan servis tambah nilai di kiosk yang terletak di kawasan rehat sepanjang lebuhraya.\nSumber: PLUS Malaysia @ Facebook\nSementara itu, PLUS menawarkan diskaun 20 peratus di semua tol PLUS di hari pertama Aidilfitri dari 12 malam hingga 11.59 pagi.\nSumber: PLUS Malaysia @ Facebook\nAntara lebuhraya terlibat:\n\nNorth-South Expressway (NSE)\nNew Klang Valley Expressway (NKVE)\nSeremban-Port Dickson Expressway (SPDH)\nNorth-South Expressway Central Link (ELITE)\nMalaysia-Singapore Second Link Highway (Linkedua)\nButterworth-Kulim Expressway (BKE)\nEast-Coast Expressway 2 (LPT2)\nPenang Bridge\n\nAdvertisements",
        "BERITA TEMPATAN\nMoto Malaya \n\nHyundai Santa Fe Dilancarkan  Harga Bermula Dari RM169,888 \n\n\nPosted on May 29, 2019 by Amirul Azreen \n\n\n\nHyundai dengan rasminya melancarkan Hyundai Santa Fe 2019 selepas mempamerkan model tersebut di Pameran Kereta Antarabangsa Kuala Lumpur 2019, awal tahun ini.\nHadir dalam empat varian berbeza, pelanggan yang berminat boleh berkunjung ke pengedar Hyundai rasmi berdekatan bagi melihat model ini dengan lebih dekat.\n\nGenerasi ke-4 Santa Fe ini dijual dengan harga bermula dari RM169,888 hingga RM211,888.\nSanta Fe didatangkan dengan dua enjin pilihan  Theta II 2.4 MPI Petrol dan R 2.2 CRDi Diesel  yang boleh didapati bagi varian Executive dan Premium.\n\nSejak dipertontonkan pada November tahun lalu, Hyundai telah mendapat maklumbalas positif daripada pelanggan termasuk jumlah tempahan.\n\nEnjin 2.4 liter petrol didatangkan dengan transmisi automatik enam-kelajuan yang mampu menghasilkan 170hp dan 225Nm sementara enjin 2.2 liter diesel  transmisi lapan-kelajuan  menjana 191hp dan 440Nm.\n\nSementara itu, pelanggan yang berminat dengan varian Premium akan mendapat beberapa ciri ekstra antaranya:\n\nRear Occupant Alert\nBlind-Spot Collision Warning\nRear Cross traffic Collision Warning\nBi-function LED Projection\nDynamic Bending Light\n8-way power seat (passenger) & 10-way power seat (driver)\n7-inch Supervision TFT LCD\nFloating-typed 7-inch Display\nPower Tailgate\n19-inch wheels\n\n\nSanta Fe turut dilengkapi dengan pelbagai ciri keselamatan menarik antaranya:\n\n6 airbags\nElectronic Stability Control (ESC)\nVehicle Stability Management (VSM)\nHillstart Assist Control (HAC)\nDownhill Brake Control (DBC)\nAntilock Braking System (ABS)\nBrake Assist System (BAS)\nTraction Control System (TCS)\n\nPelanggan yang berminat perlu membuat tempahan awal ekoran harga ditawarkan adalah harga pengenalan yang hanya berlanjutan hingga Jun ini.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHafizh Syahrin\nKTM\nKTM Malaysia\nmotogp\nmotogp\nMotoGP 2019\nRC16 MotoGP \n\nHafizh Syahrin sedia menyahut cabaran MotoGP 2019 bersama KTM \n\n\nPosted on February 1, 2019 by Sep Irran \n\n\n\nHafizh Syahrin bersama KTM telah bersedia untuk menyahut cabaran MotoGP 2019. Dengan sesi winter test yang akan bermula tidak lama lagi, ia merupakan satu langkah bersejarah bukan sahaja untuk pelumba MotoGP pertama dari Malaysia malah untuk KTM juga di dalam musim ketiga mereka berlumba di kelas tertinggi.\n\nGandingan pasukan Tech 3 bersama KTM buat pertama kali juga memberi cabaran yang baru bagi El Pescao dimana beliau akan berlumba menggunakan jentera dari syarikat pengeluar motosikal Austria iaitu KTM RC16. Walaupun ini merupakan tahun ketiga KTM RC16 berlumba di kategori MotoGP, mereka telah berjaya mendapat hasil podium pertama di perlumbaan terakhir musim lepas dengan pelumba utama mereka dari pasukan Red Bull KTM Factory Racing.\n\nMusim 2019 semestinya akan menjadi lebih menarik dengan empat jentera KTM RC16 berlumba bersama pasukan Red Bul KTM Factory Racing bersama Pol Espargaro dan Johann Zarco serta Red Bull KTM Tech 3 dengan Hafizh Syahrin dan Miguel Oliveira. Setakat ini, Hafizh Syahrin telah pun mencuba jentera KTM sebanyak 2 kali dan bersemangat untuk kembali beraksi di Sepang di winter test.\n\nMenurut Hafizh Syahrin sendiri, Saya berasa sangat bangga menjadi pelumba Malaysia pertama di MotoGP. Ini memberikan motivasi yang besar bukan sahaja kepada saya tetapi juga kepada golongan muda Malaysia, yang saya harap akan menggantikan saya satu hari nanti. Sekarang kita memulakan bab baru. Saya tidak mempunyai pengalaman dengan KTM sebelum ini tetapi dari apa yang saya lihat semasa ujian pertama, jentera itu benar-benar baik.\n\nDi Valencia dan Jerez, saya cuba mengenali mesin itu. Kami tahu bahawa kami perlu mencuba dan memahami banyak aspek dengan lebih baik langkah demi langkah. Saya harap kami dapat memperbaiki lagi semasa ujian seterusnya di Sepang. Krew di sekeliling saya masih sama tetapi pasukan telah berkembang dari segi orang dan sokongan, terutama dari KTM. Matlamat saya untuk tahun ini adalah untuk cuba memperbaiki diri dari musim rookie saya dan belajar dari kesilapan. Sudah pasti, 2019 akan menjadi sukar tetapi kami akan mencuba yang terbaik dan memberikan segala-galanya yang sentiasa lebih daripada 100 peratus. Matlamat saya ialah membawa KTM ke puncak. Saya tidak sabar untuk memulakan musim ini.\n\nSaksikan Hafizh Syahrin dan pelumba-pelumba MotoGP lain di Winter Test Sepang dari 6 hingga 8 Februari 2019. Persoalannya sekarang, mampukah KTM memperbaiki posisi mereka di musim 2019 dengan adanya empat jentera KTM RC16? Kami positif Bo55ku Hafizh Syahrin akan memberi yang terbaik dengan jentera baharunya musim ini!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto\nMoto Malaya \n\nShell Eco-Marathon Asia 2019: Litar Sepang Bakal Uji Kemampuan Rekaan Anak Muda \n\n\nPosted on April 25, 2019 by Amirul Azreen \n\n\n\nMake The Future Live bakal mempertemukan wakil perniagaan, akademik, kerajaan, rakan kongsi, universiti dan pelajar sekolah menengah bagi sama-sama meneroka masa depan bidang mobiliti dan tenaga di Litar Antarabangsa Sepang dari 29 April hingga 2 Mei ini.\nSegalanya tertumpu pada Shell Eco-marathon Asia, yang akan menyambut ulang tahun ke-10 dalam mencabar minda anak muda dalam mereka dan membina kereta jimat tenaga sebelum turun ke litar untuk berlumba.\nTahun ini, sebanyak 100 pasukan universiti dan sekolah menengah daripada 18 negara sekitar Asia Pasifik dan Timur Tengah akan berentap dengan inovasi masing-masing.\nUntuk julung kalinya, perlumbaan di Litar Sepang akan diadakan sehingga lewat malam.\nSementara itu, para pelajar daripada Universiti Monash Malaysia, Universiti Teknologi MARA, Universiti Malaysia Pahang, Universiti Tunku Abdul Rahman dan Universiti Multimedia bakal mewakili negara dalam menghasilkan rekaan terbaik!\n\nPengarah Urusan Make The Future Live, Norman Koch berkata, acara ini merupakan medan terbaik bagi para pelajar untuk menguji kemampuan masing-masing.\nMake The Future Live Malaysia merupakan platform untuk menjana inovasi dan kerjasama demi masa depan rendah karbon terutamanya di Asia yang mempersembahkan pelbagai cabaran.\nLitar Antarabangsa Sepang menyediakan pengalaman sebenar perlumbaan sekaligus memberi cabaran berlainan kepada para peserta,katanya.\nSetiap perwakilan akan berdepan cabaran Shell Eco-marathon Mileage  yang akan menguji kereta manakah yang mampu pergi lebih jauh menggunakan tenaga yang paling sedikit.\nTahun lalu di Singapura, pasukan pemenang berjaya pergi sejauh 2,341 kilometer dengan hanya menggunakan seliter minyak!\nDalam perkembangan lain, Shell Eco-marathon turut bakal menyaksikan penampilan sulung pelajar daripada University Kathmandu, Nepal.\nUntuk sebarang maklumat lanjut mengenai Make The Future Live Malaysia dan Shell Eco-marathon Asia 2019, sila layari www.shell.my/makethefuture.\nAdvertisements",
        "Africa Twin\nBERITA ANTARABANGSA\nHonda\nMoto \n\nHonda CRF1000L Africa Twin Bakal Tampil Dengan Enjin 1100cc Pada Tahun 2020? \n\n\nPosted on April 4, 2019 by Zarul Faiz \n\n\nImej hasilan sebuah Honda CRF1100L Africa Twin  Sumber imej: MCN\n\nHonda CRF1000L Africa Twin mungkin akan tampil dengan enjin berkapasiti 1100cc pada tahun 2020.\nPenambahan kapasiti ini adalah untuk menyediakan motosikal tersebut bagi mematuhi piawaian Euro 5.\nMotosikal kembara kelas pertengahan turut menghasilkan jumlah kuasa yang sama seperti model Africa Twin semasa.\n\n\nJaringan maklumat Motorcycle News Australia telah dapat mengorek rahsia bahawa model Honda CRF1000L Africa Twin mungkin akan ditambah kapasitinya menjadi 1100cc bagi tahun 2020.\nSumber mereka di Jepun telah mendakwa bahawa generasi berikutnya motosikal Africa Twin tersebut akan mendapat pengemaskinian kapasiti dari 998cc menjadi 1080cc. Dengan penambahan kapasiti ini akan menyaksikan peningkatan sebanyak 5.4hp. Ia mungkin nampak seperti satu jumlah yang kecil, tetapi, kita perlu ingat bahawa tahun 2020 adalah tahun di mana piawaian Euro 5 akan mula berkuatkuasa. Piawaian emisi baharu ini akan menyebabkan kebanyakan motosikal mengalami penurunan kuasa.\nKhabar angin juga ada mengatakan adanya kemaskini kecil pada reka bentuknya. Serta DCT (Dual Clutch Transmission  Honda, tolonglah baiki tahap pemanduan arah kelajuan rendahnya). Kapasiti bahanapinya juga mungkin ditambah menjadi 20 liter, manakala edisi Adventure Sport mungkin kekal dengan tangki bahanapi 24.2 liter. Ia juga mungkin didatangkan dengan skrin TFT baharu.\nYa, Honda ingin mengambil jalan tengah antara motosikal kembara 800cc dan 1200/1300cc, namun, motosikal kelas pertengahan kini boleh menghasilkan jumlah kuasa kuda yang sama dengan enjin yang lebih kecil. Selain itu, motosikal kelas pertengahan turut mempunyai kelebihan dari segi beratnya yang lebih ringan dan juga ketinggian pelananya yang lebih rendah.\nHonda benar-benar perlu mengemaskini model Africa Twin bagi membolehkannya kekal berdaya saing. Kuasa kuda semasanya yang pada tahap 94hp berada pada tahap yang rendah jika dibandingkan dengan motosikal kembara kelas terbuka, dan setaraf dengan motosikal kembara kelas pertengahan. Sebagai contoh, motosikal Triumph Tiger 800 menghasilkan jumlah kuasa yang sama, begitu juga dengan model BMW F 850 GS dan juga KTM 790 Adventure.\nKita hanya boleh nantikan acara Tokyo Motorshow 2019 pada bulan Oktober akan datang untuk mengetahui kebenarannya.\n\nAdvertisements",
        "Moto Malaya \n\nPemandu Myvi Buat Hal Lagi? \n\n\nPosted on March 6, 2019March 6, 2019 by Amirul Azreen \n\n\n\nRakaman video yang memaparkan tiga kenderaan memandu dalam keadaan berbahaya sebelum menyebabkan kemalangan di Subang Jaya menjadi viral di media sosial.\nMenurut laporan akhbar tempatan, insiden yang berlaku sekitar jam 8 malam pada 2 Mac lalu telah berjaya dirakam dashcam sebuah kenderaan yang kebetulan melalui jalan tersebut.\nRakaman tersebut  yang kini telah mencecah 1,800 perkongsian dan 190,000 tontonan di Facebook Info Roadblock JPJ/Polis  menunjukkan dua buah kenderaan jenis Perodua Myvi dan Proton Iswara memandu secara berbahaya.\nTatkala Myvi berwarna merah dan Iswara memintas dengan laju, Myvi putih yang cuba mengekori di belakang hilang kawalan lalu melanggar dua buah kereta lain lalu menyebabkan kemalangan.\nTonton video penuh di bawah:\n\nhttp://motomalaya.net/blog/wp-content/uploads/2019/03/Your-Facebook-Video-fbdown.net_.mp4\nBeberapa hari yang lalu seorang pengguna jalan raya turut berkongsi rakaman dashcam miliknya yang menunjukkan sebuah Perodua Myvi hitam menukar lorong secara tiba-tiba lalu menyebabkan kemalangan terhadap seorang penunggang motosikal.\nJadi kalau nampak Myvi sila larikan diri! *sekadar gurauan*\nAdvertisements",
        "BERITA ANTARABANGSA\nMoto Malaya\nmotogp \n\nMarsyal Kantoi Ambil Sarung Botol Brek Alex Rins \n\n\nPosted on May 6, 2019 by Amirul Azreen \n\n\n\nKetika Alex Rins sibuk meraikan kejayaan menduduki tempat kedua dalam saingan MotoGP di Litar Jerez semalam, kamera onboard yang terdapat pada jentera GSX-RR miliknya telah merakam tindakan seorang marsyal yang telah mengambil sarung dari brek master pump sebelum menyimpannya di dalam poket.\n\nKlip tersebut kemudiannya telah dimuat naik ke media sosial dan ketika Rins ditanyakan mengenai insiden tersebut, dia hanya ketawa.\nSaya telah menyaksikan klip tersebut dan apa yang diambil hanyalah sarung bagi tangki minyak brek yang terdapat di handle motosikal.\nSaya pasti barang itu kini sudah diiklankan di Wallapop (sebuah laman sesawang yang menjual barangan terpakai di Sepanyol) dengan harga EUR1000!\nJika barang tersebut tertulis Rinsdan 42 dan jika saya ternampak barang terbabit di internet. Saya mahu membelinya! katanya.\nBagaimanapun, marsyal tersebut telah pun dikenal pasti oleh staf litar lain dan dia telah pun diarahkan agar menyerahkan barang diambil kepada Suzuki lalu memohon maaf.\nAdvertisements",
        "BERITA TEMPATAN\nMoto\nMoto Malaya\nproton \n\nPETRONAS Terus Diberi Kepercayaan Oleh PROTON \n\n\nPosted on April 11, 2019April 11, 2019 by Amirul Azreen \n\n\n\nPROTON telah melanjutkan usaha sama bersama PETRONAS Lubrincatns Marketing Malaysia Sdn Bhd (PLMM), anak syarikat PETRONAS Dagangan Berhad (PDB) dan PETRONAS Lubricants Intertional (PLI) selama 10 tahun sekaligus memastikan penghasilan dan penghantaran produk pelincir berlangsung dengan lebih lancar.\n\nPerjanjian Pembekalan, Teknologi, Komersial dan Kerjasama Global (STCCA) telah disaksikan sendiri Ketua Wilayah bagi OEM APAC, Andrew Wong, Ketua Pegawai Perolehan PROTON, Lim Meng Jin dan Pengarah Kanan Strategi Korporat, Yusri Yusof.\nSementara itu, Perjanjian Pembekalan dan Kerjasama Komersial Tempatan (LSCCA) telah ditandangani oleh Ketua Pegawai Eksekutif PLMM, Hardeep Singh yang mewakili PETRONAS sambil disaksikan oleh Pengurus Besar Jualan B2C, Gan Kher Yang.\n\nSesi menandatangani perjanjian ini disaksikan oleh Dato Sri Syed Zainal Abidin, Pengarah Urusan dan Ketua Pegawai Eksekutif PDB dan Pengerusi PLMM dan PLI serta Giuseppe DArrigo, Ketua Pegawai Eksekutif PLI. Pihak PROTON pula diwakili oleh Ketua Pegawai Eksekutif PROTON, Dr Li Chunrong dan Timbalan Ketua Pegawai Eksekutif PROTON, Dato Radzaif Mohamed.\n\nPROTON dan PETRONAS telah bekerjasama sejak dahulu lagi, jadi tidak hairanlah sekiranya kami ingin melanjutkan tempoh perjanjian kerjasama ini. PROTON bakal menghasilkan pelbagai model baharu yang menarik dan kami sangat teruja untuk meneroka dengan lebih\nmendalam cecair-cecair teknikal yang dihasilkan bersama PETRONAS yang akan memberi manfaat kepada pelanggan kami, kata Dr Li Chunrong.\nSementara itu, Dato Sri Syed Zainal Abidin meluahkan keterujaan ekoran diberi kepercayaan untuk tempoh 10 tahun untuk terus menjadi pembekal rasmi PROTON.\n\nPETRONAS telah menjadi pembekal cecair rasmi kepada PROTON sejak 1989. Kami berbesar hati untuk mengembangkan lagi perkongsian ini kerana ini merupakan bukti jelas kepercayaan dan keyakinan PROTON terhadap produk dan perkhidmatan kami, katanya.\nAdvertisements",
        "BERITA TEMPATAN\nFord\nKereta\nPandu Uji \n\nPandu Uji: Ford Ranger Wildtrak 2019  Trak Pujaan Ramai \n\n\nPosted on December 24, 2018 by Sep Irran \n\n\n\nSeperti yang telah dilaporkan oleh pihak kami pada bulan Oktober yang lepas, Ford Malaysia (Sime Darby Auto Connexion) bersama Ford Motor Company telah melancarkan Ford Ranger generasi baharu untuk pasaran Malaysia. Terdapat 8 varian berbeza bagi model XL, XLT dan Wildtrak dengan harga dari RM90,888 hingga RM144,888 dan kami telah diberi peluang untuk memandu uji varian tertinggi (sebelum Ford Ranger Raptor) iaitu Ford Ranger Wildtrak 2018.\n\nModel yang diterima oleh kami di MotoMalaya.net untuk sesi pandu uji kali ini adalah Ford Ranger Wildtrak dengan enjin 2.0-liter Bi-Turbo yang mampu menjana 210hp pada 3,750rpm dan 500Nm tork maksimum serendah 1,750rpm. Dari segi janaan kuasa, Ford Ranger Wildtrak varian ini menggunakan pakej enjin yang sama dengan Ford Ranger Raptor yang mempunyai 52hp dan 115Nm tork lebih dari model Ford Ranger XL 2.2-liter.\n\nAspek yang paling menarik yang terdapat pada Ford Ranger generasi baharu (selain dari enjin berkuasa tinggi) adalah sistem transmisi 10-kelajuan automatik dengan Selectshift. Ini merupakan sistem pertama dalam kategori kenderaan trak pikap dan menurut Ford Malaysia, ia merupakan satu revolusi dalam prestasi dari segi penghantaran kuasa, tork dan juga memberi pertukaran gear yang lebih pantas dan tepat.\n\nKami dapati bahawa model Wildtrak ini amat berkuasa tetapi tidak terlalu keterlaluan dengan adanya sistem transmisi 10-kelajuan yang memberi gaya pemanduan yang lebih lancar dan yakin. Kebolehan trak pikap ini untuk mencapai kelajuan yang tinggi teramatlah senang tetapi dari segi kawalan dan pecutan dibawah 100km/j, aspek keselesaan dan kesenangan untuk memandu telah melalui penambahbaikan yang cemerlang jika dibandingkan dengan Ford Ranger generasi sebelum ini.\n\nSistem transmisi 10-kelajuan automatik dengan Selectshift memberi gaya pemanduan yang senang, lancar dan menarik walaupun kepada mereka yang tidak biasa dengan kenderaan sebesar ini. Penggunaan bahan api sebanyak 9.1-liter/100km untuk pemanduan yang sedikit luar biasa dan gandingan bersama tangki minyak 80 liter, jarak pemanduan sejauh 880km boleh dicapai sebelum kehabisan minyak diesel.\nDengan gaya pemanduan yang lebih cermat, penggunaan bahan api kemungkinan akan turun serendah 7.5-liter/100km (atau lebih rendah) dimana jarak pemanduan bagi setiap tangki penuh minyak akan bertambah lebih jauh. Kalau betul dapat 7.5-liter/100km, jarak pemanduan secara teori akan naik sehingga sekitar 1,070km!\n\nBahagian dalaman kenderaan juga telah dikemaskinikan dengan beberapa aspek menarik termasuk skrin sentuh 8-inci yang didatangkan dengan SYNC3 dan ciri-ciri Android Auto dan Apple CarPlay. Meter gabungan TFT 4-inci memberi segala maklumat mengenai kenderaan kepada pemandu dan segala kemasan telah dikemaskinikan dengan kemas kulit hitam Wildtrak.\n\nKebiasaannya, kenderaan seperbegini tidak mempunyai ciri keselesaan yang tinggi tetapi Ford Ranger generasi baharu ini telah dilengkapkan dengan sistem pakej casis yang menyerap segala hentakan dengan lebih efisien dan juga sistem active noise cancellation untuk bunyi kabin yang senyap dan tenang walaupun pada kelajuan tinggi.\n\nTempat duduk memberi ruang dan tahap selesa yang agak tinggi akan tetapi, sesetengah pihak telah mendapati bahawa tempat duduk belakang terlalu tegak lebih-lebih lagi untuk perjalanan jarak jauh walaupun dengan ruang kaki dan kepala yang luas.\n\nDari segi reka bentuk, Ford Ranger generasi baharu tidak begitu berbeza dengan generasi yang ditawarkan sebelum ini. Mengekalkan aura Ford Ranger yang masih diingini ramai merupakan satu tindakan yang bijak oleh Ford tetapi ia tetap mempunyai beberapa penambahbaikan seperti lampu hadapan HID dengan lampu siang dan kabus jenis LED, sistem keyless dan push start yang lebih maju, dan Easy-Lift Tailgate iaitu pintu ruang simpanan belakang 70% lebih ringan untuk pengendalian mudah walaupun dengan hanya satu jari.\n\nTeknologi keselamatan yang terdapat pada model Wildtrak ini memang menakjubkan. Ciri-ciri seperti 6 beg udara, ABS, EBD dan kawalan kestabilan ESC telah dipertingkatkan lagi dengan tambahan seperti:\n\nEmergency Brake Assist (EBA)\nHill Decent Control (HDC)\nHill Launch Assist (HLA)\nRollover Mitigation (ROM)\nTrailer Sway Control (TSC)\nAdaptive Load Control (ALC)\nBlind Spot Information System (BLIS) with Cross Traffic Alert\nLane Departure Warning & Assist\nSemi Automatic Parallel Parking (SAPP)\nAutonomous Emergency Braking (AEB) with Vehicle & Pedestrian Detection\n\n\nBeberapa ciri-ciri tersebut merupakan antara ciri-ciri pertama yang telah ditawarkan kepada kenderaan dalam segmen ini dan tidak dinafikan bahawa Ford Ranger Wildtrak generasi baharu merupakan salah satu trak pikap yang paling selamat dalam pasaran negara.\n\nSecara keseluruhan, Ford Ranger Wildtrak 2019 merupakan trak pikap yang lebih berkuasa, selesa dan senang untuk dijaga berbanding dengan model generasi sebelum ini. Dengan harga yang agak kompetitif, pakej yang ditawarkan oleh Ford Malaysia sangat menarik untuk sebuah jentera yang lengkap dari segi prestasi dan juga segala teknologi yang terdapat bersama.\n\nDengan itu, kami juga tidak terkejut apabila salah seorang rakan sekerja kami telah pun membeli sebuah unit untuk kegunaan seharian (dan juga beberapa jiran di kawasan rumah masing-masing). Untuk maklumat lanjut, layari www.sdac.com.my atau kunjungi mana-mana bilik pameran Sime Darby Auto Connexion di dalam negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHonda\nMoto\nMoto Malaya \n\nHonda Lancar Model CBR650R dan CB650R  Harga Dari RM43,499 \n\n\nPosted on April 12, 2019 by Amirul Azreen \n\n\n\n\nHonda Big Wing telah melancarkan dua model baharu di Malaysia Autoshow 2019 yang berlangsung di MAEPS, Serdang, semalam.\n\nKelibat kedua-dua model tersebut  Honda CBR 650R dan CB 650R  yang sebelum ini dipamerkan kepada orang ramai buat julung kalinya di EICMA 2018 kini sudah berada di Malaysia!\nOrang ramai yang berminat untuk melihat kedua-dua model ini dengan lebih dekat boleh bertandang ke Malaysia Autoshow 2019 yang berlangsung dari 11 hingga 14 April ini.\n\nRamai yang ternanti-nanti akan ketibaan kedua-dua model ini ekoran harga yang ditawarkan cukup kompetitif dengan CBR 650R dijual pada harga RM45,499 sementara CB 650R dijual pada harga RM43,499.\n\nBagi peminat sportbike, sudah tentu model CBR 650R menjadi pilihan apatah lagi Honda bertindak bijak dengan mengekalkan beberapa ciri dan reka bentuk yang dimiliki abangnya, CB 1000RR. Bukan itu sahaja, bagi memastikan elemen sportbike, model CBR 650R adalah 6 kg lebih ringan berbanding model CBR 650F dan menawarkan posisi tunggangan yang lebih sporty.\n\n\n\n\n\n\n\n\n\n\n\nAntara ciri-ciri lain terdapat di CBR 650R:\n\nfork SHOWA dengan Separate Fork Function (SFF) boleh laras\nUpside-down fork\nBrek kaliper empat omboh\nHonda Selectable Torque Control (HSTC)\nAssist/Slipper Clutch\nLampu LED\nPaparan LCD\n\nHonda CBR 650R didatangkan dalam dua pilihan warna; Grand Prix Red dan Gunpowder Black Metallic\nBagaimanapun, jika anda bukan peminat sportbike, usah gusar kerana Honda turut memperkenalkan model CB 650R Neo Sports Cafe!\n\nModel tersebut merupakan unit mid range selepas Honda memperkenalkan model nake CB 1000R dan CB 250R tahun lalu.\nRekaan minimalis tersebut merupakan gabungan di antara elemen motosikal cafe racer dan trapezoid sekaligus akan menarik perhatian orang ramai!\n\n\n\n\n\n\n\n\n\n\n\n\n\n\nAntara ciri-ciri yang terdapat di CB 650R:\n\nfork SHOWA dengan Separate Fork Function (SFF) boleh laras\nUpside-down fork\nBrek kaliper empat omboh\nHonda Selectable Torque Control (HSTC)\nAssist/Slipper Clutch\n\nHonda CB 650R didatangkan dalam dua pilihan warna; Candy Chromosphere dan Graphite Black\nAdvertisements",
        "BERITA ANTARABANGSA\nducati\nWorldSBK 2019\nWSBK \n\nWorldSBK 2019: Alvaro Bautista Dan Ducati Mendominasi Hari Pertama Ujian \n\n\nPosted on February 18, 2019 by Zarul Faiz \n\n\nSumber imej: WorldSBK.com\n\nBekas penunggang MotoGP, Alvaro Bautista tampil terpantas di atas motosikal Ducati Panigale V4 R pada hari pertama ujian pra musim terakhir WorldSBK 2019.\nJentera Ducati tunggangan Bautista adalah salah satu daripada empat pengeluar yang berbeza dalam kedudukan Lima Teratas.\nSesi ujian akan diteruskan esok.\n\n\nPenunggang baharu bagi pasukan pengilang Ducati, Alvaro Bautista telah mendominasi hari pertama ujian pra musim terakhir di Litar Phillip Island, sebelum berlangsungnya pusingan pembukaan kejohanan WorldSBK musim 2019.\nMengemudi jentera Ducati Panigale V4 R yang baharu, Bautista adalah satu-satunya penunggang yang berjaya mencatatkan masa di bawah 1 minit 30.743 saat. Bautista berjaya memperoleh catatan masa kelima terpantas di Jerez pada bulan November lalu. Penunggang kelahiran Sepanyol itu, bersama Gigi DallIgna telah menyatakan sebelum ini bahawa jentera Panigale V4 R ini masih terlalu awal untuk dijangka tahap kebolehannya namun keputusan ini sudah pasti satu petanda yang menggalakkan dalam usaha mereka untuk merampas kembali kejuaraan WorldSBK yang pernah dipegang Ducati.\nDan ini bukan satu-satunya berita hebat yang ada pada hari pertama ini. Kedudukan Lima teratas telah diisi oleh empat buah pengeluar yang berbeza. Alex Lowes telah berjaya mengemudi jentera Yamaha YZF-R1 baharu menduduki tempat kedua terpantas dengan catatan masa 1 minit 31.146 saat.\nJuara dunia WorldSBK empat kali, Jonathan Rea berjaya mencatatkan masa ketiga terpantas di atas motosikal Kawasaki Ninja ZX-10RR baharu, sedikit di belakang Lowes dengan catatan masa 1:31.189. Rea telah mengejutkan semua sewaktu ujian di Jerez apabila dia mencatatkan masa yang satu saat lebih pantas berbanding pesaing terdekatnya.\nBekas teman sepasukan Rea dan juga merupakan bekas juara dunia, Tom Sykes, telah berjaya mengemudi motosikal BMW S 1000 RR baharu bagi mencatatkan masa keempat terpantas dengan catatan 1:31.300.\nKelima terpantas adalah teman sepasukan baharu Rea, Leon Haslam, yang berjaya mencatatkan masa terpantasnya, 1:31.999.\nKebanyakan peminat dan penggemar siri kejohanan ini mengharapkan saingan yang lebih sengit pada tahun ini, setelah dominasi Rea semenjak dua musim yang lalu. Nampaknya hajat mereka bakal ditunaikan sekiranya keadaannya sama seperti hari ini, dan Rea pasti akan berdepan dengan cabaran yang hebat bagi menangkis serangan daripada tiga pengeluar yang lain itu.\nSesi ujian akan diteruskan esok.\nAdvertisements",
        "BERITA TEMPATAN\nKawasaki\nKMSB\nKuala Lumpur International Motor Show\nNinja ZX-10RR\nNinja ZX-6R\nZX-10RR \n\nKawasaki Ninja ZX-10RR Dan ZX-6R 2019 Kini Di Malaysia! Dari RM79,900 \n\n\nPosted on November 23, 2018 by Zarul Faiz \n\n\n\n\nKawasaki Motors Malaysia Sdn Bhd (KMSB) dengan secara rasminya telah melancarkan model Kawasaki Ninja ZX-10RR dan Ninja ZX-6R 2019.\nPelancarannya telah diadakan di KLIMS 2018 bersama dengan pengenalan produk Kawasaki Genuine Oil.\nKedua-dua model ZX-10RR dan ZX-6R baharu telah ditetapkan pada harga RM159,900 dan RM79,900.\n\n\n\nKawasaki Motors Malaysia Sdn Bhd (KMSB) dengan jayanya telah memberikan kejutan yang mengujakan pada awal hari ini dengan pelancaran model Kawasaki Ninja ZX-10RR dan Kawasaki Ninja ZX-6R 2019 serba baharu, bersempena dengan Kuala Lumpur International Motor Show (KLIMS) 2018.\n\nDiadakan di MITEC Kuala Lumpur, kedua-dua buah model yang baharu sahaja dilancarkan secara global telah pun tiba di Malaysia bagi menakluki pasaran superbike di rantau ini. Kedua-dua model ZX-10RR dan ZX-6R telah dikemaskini secara menyeluruh dengan agihan kuasa serta pengendalian yang lebih hebat di atas jalan raya mahu pun litar.\nKawasaki Ninja ZX-10RR 201-9  RM159,900\n\nJentera ini telah dibangunkan secara khusus untuk prestasi yang lebih hebat berdasarkan kepada jentera perlumbaan yang dikemudi oleh Jonathan Rea dan Kawasaki Racing Team (KRT) dalam kejohanan WorldSBK. Jentera pemenang berbilang kejuaraan ini telah memberikan Rea empat kemenangan kejohanan berturut-turut dalam kelas premier dan kini, 500 orang pemilik bertuah di seluruh dunia akan mampu merasai kehebatannya.\n\nDijana oleh enjin inline-four, 998cc yang cukup berkuasa, motosikal Kawasaki Ninja ZX-10RR 2019 ini menghasilkan 201hp, dengan prestasi keseluruhan yang lebih baik atas jasa bahagian titaniumnya yang baharu dan aci engkol yang direka semula, serta peningkatan pada lengkungan torknya, yang sebelum ini mendatar. Ini bermakna yang model ZX-10RR ini mampu menghasilkan lebih banyak kuasa dan pada masa yang sama, menawarkan tahap kebolehtunggangan yang lebih baik buat mereka yang inginkan jentera jitu yang muktamad.\n\nCiri mewahnya yang lain termasuklah KIBS (Kawasaki Intelligent anti-lock Brake System), ABS, suspensi pautan belakang melintang, KLCM (Kawasaki Launch Control Mode), IMU (Inertial Measurement Unit), injap pendikit elektronik, KCMF (Kawasaki Cornering Management Function), S-KTRC (Sport-Kawasaki Traction Control), mod kuasa, tayar Pirelli Diablo Supercorsa SP, dan bermacam-macam lagi.\n\nSeperti yang telah dinyatakan sebelum ini, model Ninja ZX-10RR baharu ini adalah terhad pengeluarannya, hanya 500 unit sahaja untuk seluruh dunia dan KMSB menyasarkan untuk mendapatkan jumlah terbanyak bagi rantau Asia. Menurut Dato Jeffrey Lim Chee Sing, Pengarah dan Pengurus Besar KMSB, mereka merancang untuk membawa masuk ke pasaran Malaysia sekitar 10-20 unit sekiranya ianya berjalan lancar.\nKawasaki Ninja ZX-6R 2019  RM79,900\nBagi mereka yang lebih mengemari sesuatu yang telah direka khusus untuk menguasai kategori Supersport, anda boleh memilih tawaran Kawasaki Ninja ZX-6R 2019 yang terkini. Motosikal Ninja 636cc ini telah diperkemaskini lagi untuk memberikannya julat tork rendah-ke-sederhana yang lebih kuat, di samping meningkatkan tahap kebolehgunaannya sebagai tunggangan harian.\n\nTarikan utama bagi model Kawasaki Ninja ZX-6R 2019 adalah:\n\nKawasaki Quick Shifter (KQS) sebagai kelengkapan standard.\nPenggayaan baharu dengan lampu hadapan berganda LED dan lampu belakang LED.\nInstrumentasi gred tinggi.\nPenalaan enjin patuh Euro4.\nNisbah gear yang dioptimumkan bagi meningkatkan kuasa tahap rendah.\n\n\nBercakap mengenai kuasa, enjin inline-four asas tersebut telah menjalani pengemaskinian kecil bagi memastikan yang jentera ini mematuhi peraturan piawaian emisi Euro4 yang ketat. Menghasilkan sejumlah 127hp pada 13,500rpm dan 70.8Nm tork maksimum apabila ia mencecah 11,000rpm, model ZX-6R ini menawarkan prestasi yang lebih hebat di seluruh julat rpm sewaktu tunggangan sport, sama ada sewaktu mendaki jalan berbukit mahu pun di atas litar.\n\nTarikan utama yang lain pada Ninja ZX-6R baharu ini termasuklah:\n\nKIBS (Kawasaki Intelligent anti-lock Brake System).\nKawasaki Traction Control (KTRC).\nPakej brek monbloc radial.\nTayar Bridgestone Battlax Hypersport S22.\nShowa Separate Function Fork  Big Piston (SFF-BP).\nKlac bantu dan gelincir.\n\n\nBersempena dengan pelancaran dua buah motosikal superbike ini, KMSB juga turut mengambil peluang ini untuk melancarkan produk Kawasaki Geniune Oil serba baharu mereka dengan kerjasama teknikal baharu bersama dengan Idemitsu. Pengenalan produk Minyak Pelincir 4T Semi Sintetik dan Sintetik Penuh Kawasaki Motors Malaysia ini bertujuan bagi membekalkan kuasa maksimum dan perlindungan, di samping mengekalkan kos penyelenggaraan keseluruhan pada tahap yang rendah.\n\nMenurut Encik Ahmad Faez bin Tan Sri Yahaya, Pengerusi Eksekutif KMSB, Minyak Pelincir 4T Semi Sintetik adalah minyak pelincir motosikal sintetik berprestasi tinggi yang lebih baik, yang mana ianya diadun khusus untuk enjin berprestasi tinggi dan menawarkan perlindungan maksimum. Minyak Pelincir 4T Sintetik Penuh pula adalah minyak pelincir kualiti premium dan formulasi yang diadun khusus bagi memberikan prestasi enjin dan kuasa yang optimum.\n\nKedua-dua minyak pelincir dari Kawasaki ini menawarkan tahap penggunaan minyak dan kawalan yang mengagumkan, penukaran gear yang berkualiti, dan tahap prestasi klac basah yang menakjubkan. Ia juga amat hebat dengan sifat aliran suhu rendah yang mana membantu mengurangkan kelusuhan keseluruhan enjin dan juga membantu sewaktu penghidupan enjin ketika suhu masih sejuk.\n\nMinyak Pelincir Tulen 4T Semi Sintetik dan Sintetik Penuh 10W-40 SL JASO MA2 ini ditawarkan pada harga RM29.90 dan RM39.90 untuk botol satu liter. Untuk maklumat selanjutnya, sila layari www.kawasaki.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nHonda\nKereta \n\nHonda HR-V Sport 2019 dilancarkan di Eropah  1.5-liter VTEC TURBO! \n\n\nPosted on November 30, 2018 by Sep Irran \n\n\n\nHonda telah melancarkan varian baharu bagi model HR-V mereka untuk pasaran Eropah iaitu Honda HR-V Sport 2019. Apa yang menarik pada model ini? Segala aspek prestasi telah dipertingkatkan terutamanya pada bahagian enjin dimana HR-V Sport didatangi dengan enjin 1.5-liter VTEC Turbo.\n\nEnjin 1.5 VTEC Turbo merupakan enjin yang sama digunakan pada varian tertinggi Honda Civic dan model HR-V Sport ini juga telah melalui proses penambahbaikan dengan tambahan rangka kenderaan dan sistem suspensi yang lebih bagus. Bahagian luaran juga telah diubahsuai untuk mengikut tema Sport.\n\nIni termasuk splitter depan yang nipis, skirt tepi, ruangan tayar dan bampar yang lebih agresif telah dipasang bersama sistem ekzos berkembar dan rim aloi 18-inci. Pakej lampu LED didatangkan dengan kemasan smoked pada lampu belakang untuk menambahkan lagi imej HR-V yang lebih moden, agresif dan sporty.\n\nBagi mereka yang inginkan lebih kuasa dalam kenderaan segmen SUV kompak, enjin 1.5-liter VTEC Turbo yang terdapat pada Honda HR-V Sport 2019 mampu menjana 180hp pada 5,500rpm dan 240Nm tork maksimum serendah 1,900rpm.\n\nTerdapat dua pilihan sistem transmisi iaitu manual 6-kelajuan dan CVT. Transmisi CVT menawarkan tork yang 20Nm tork lebih rendah jika dibandingkan dengan model manual. Tahap ketegaran casis, kawalan supensi dan perasaan stereng juga telah ditambahbaikkan dengan tambahan teknologi Performance Damper dan Honda Agile Handling Assist yang menambahkan kestabilan dan mengurangkan gegaran.\n\nPemasangan akan bermula Disember 2018 dan ia akan muncul di pasaran dunia secara berperingkat mulai antara Mac hingga Jun 2019.\n\n\n\n\n\n\n\n\n\n\n\n\n\n\n\n\n\nBoon Siew Honda Lancarkan Honda PCX Hybrid 2019, Honda Forza 300 2019, Dan Honda CBR1000RR Fireblade 2019\n\nAdvertisements",
        "BERITA TEMPATAN\nCoolBoss\nFSR Technology\nShiftBoss\nTuneBoss\nTuneBoss\nTuneBoss ECU \n\nFSR Technology Perkenalkan Produk TuneBoss Baharu Sewaktu MotoGP Malaysia 2018 \n\n\nPosted on November 13, 2018 by Zarul Faiz \n\n\n\n\nTuneBoss telah memperkenalkan produk-produk baharu mereka sewaktu acara MotoGP Malaysia 2018.\nProduk-produk ini akan meningkatkan potensi prestasi mana-mana motosikal standard.\nAntara produk-produk ini adalah ECU, quickshifter, pam air elektronik, penyuntik bahanapi, dan pam bahanapi.\n\n\nFSR Technology, pakar penalaan elektronik dari Malaysia, telah memperkenalkan sebuah rangkaian produk TuneBoss yang baharu sewaktu acara perlumbaan MotoGP Malaysia 2018 yang telah berlangsung baru-baru ini.\n\nProduk-produk baharu ini adalah:\n\nECU berprestasi tinggi.\nQuickshifter ShiftBoss.\nKit pam air eletrik CoolBoss.\nPenyuntik bahanapi perlumbaan.\nKit pengepam bahanapi perlumbaan.\n\nECU berprestasi tinggi\n\nTerdapat empat buah model yang telah dioptimumkan khusus bagi model Yamaha YZF-R15, Yamaha NMAX 155, Honda CBR250R dan Honda CRF250. TuneBoss akan mengumumkan ECU buat model-model motosikal yang lain berdasarkan platform yang sama pada masa yang akan datang.\nJulat harga bagi produk baharu ini dijangka dalam jangkauan produk yang sedia ada.\nQuickshifter ShiftBoss\n\nKelengkapan quickshifter telah menjadi barangan pilihan di kalangan kebanyakan penunggang motosikal. TuneBoss mengambil peluang ini dengan memperkenalkan ShiftBoss buat Yamaha YZF-R25 dan Honda RS150R. Tidak seperti kebanyakan quickshifter aftermarket, ShiftBoss dilengkapi dengan pengesan beban baharu untuk pertukaran gear yang lebih jitu.\nProduk ShiftBoss baharu akan dijual seiring dengan model semasa dan berharga antara RM600 hingga RM800.\nKit pam air elektrik CoolBoss\n\nPam air standard dan tradisional mengharapkan kepada kelajuan enjin bagi mengedarkan pendingin. Oleh kerana itu, kadar aliran mungkin tidak mencukupi, lebih-lebih lagi sewaktu dalam bahang perlumbaan.\nKit pam air elektrik CoolBoss baharu terdiri daripada pam air eletrik tanpa berus baharu dan algoritma pintar bagi mengawal fungsi kipas mengikut beban enjin dan keperluan pendinginan. Fungsi ini akan memanjangkan jangka hayat enjin dan minyak enjin.\nKehilangan parasitik juga boleh dikurangkan. TuneBoss mendakwa bahawa yang kit CoolBoss menambah antara 0.3 hingga 0.5hp sepanjang julat kitaran, selain memberikan penjimatan bahanapi.\n\nProduk ini akan disediakan bagi model Yamaha YZF-R25 bermula dari tahun hadapan. Ia juga akan disediakan bagi model-model yang lain pada masa yang akan datang.\nPenyuntik Bahanapi Perlumbaan TuneBoss\n\nProduk ini telah berada di pasaran sejak beberapa bulan yang lalu. Penyuntik 370cc ini membekalkan kadar aliran amat tinggi dengan kawalan ultra-linear.\nPenyuntik ini sesuai bagi penggunaan 15 hingga 40hp dan serasi dengan Yamaha Y15ZR (model pertama) dan Yamaha FZ150i MY 2014 dan MY 2016.\nKit Pam Bahanapi Perlumbaan TuneBoss\n\nProduk ini merupakan sistem berintegrasi yang terdiri daripada tangki bahanapi, pam bahanapi, saluran bahanapi dan penyuntik bahanapi. Kit ini telah dibangunkan secara khusus untuk Kategori Open Drag Bike. Bahanapi perlumbaan dibenarkan bagi kategori ini.\nTangki keluli tahan karatnya mempunyai kapasiti 3 liter dan dirawat khas bagi melawan hakisan bahanapi perlumbaan, seperti Elixir Powered E85R atau K2.\nKesimpulan\nKe semua produk tambahan di atas ini serasi dengan ECU keluaran TuneBoss. Ianya telah diuji dalam pelbagai acara perlumbaan drag dan di Litar Antarabangsa Sepang sebelum disediakan buat orang ramai.\nFSR Technology Sdn. Bhd. boleh dihubungi di:\nAlamat: 43 Jalan PJU 1A/18, Ara Damansara, 47301 Petaling Jaya, Malaysia\nTelefon: 603-7831 5041\nEmel: [emailprotected]\nFacebook: FSR Technology\n\nAdvertisements",
        "BERITA ANTARABANGSA\nMoto\nMoto Malaya \n\nSebuah Syarikat Jepun Merancang Untuk Memasarkan Motosikal Terbang Menjelang 2022 \n\n\nPosted on March 28, 2019 by Zarul Faiz \n\n\n\n\nSebuah syarikat dari Jepun, A.L.I. Technologies sedang dalam perancangan untuk memasarkan motosikal terbang keluaran mereka menjelang tahun 2022.\nKenderaan ini dibangunkan bagi memudahkan perjalanan di negara yang membangun dengan jalan raya yang teruk.\nSyarikat ini merancang untuk memperkenalkan model edisi terhad menjelang lewat tahun hadapan.\n\n\nKenderaan (kereta dan motosikal) terbang telah menjadi topik yang hangat sejak kebelakangan ini. Daripada kita bercerita tentang prototaip kereta terbang yang telah menerima kritikan panas di atas talian semalam, ada baiknya kita bercerita mengenai motosikal terbang.\nSebuah syarikat yang beribu pejabat di Tokyo, Jepun, A.L.I. Technologies Inc., sedang mensasarkan untuk memasarkan motosikal terbang pengeluaran kilang menjelang tahun 2022.\nSyarikat berkenaan pada ketika ini terlibat dengan perusahaan dron, dan kini telah mengorak langkah bagi membangunkan sebuah motosikal hover bike untuk pasaran negara sedang membangun dengan jalan raya yang teruk di Afrika, Timur Tengah dan juga Asia. Kebanyakan syarikat lebih tertumpu kepada pembangunan kereta terbang namun hanya segelintir sahaja yang sedang mengusahakan pembangunan motosikal terbang.\n\nKami akan cipta motosikal terbang dahulu, bagi membolehkan penggunaan kereta terbang diterima luas dalam masyarakat pada masa yang akan datang, ujar Ketua Pegawai Eksekutif A.L.I. Technologies Inc., Shuhei Komatsu.\nHover bike kami adalah gabungan pelbagai teknologi dron, tambahnya lagi. Dia turut menyatakan keyakinannya bahawa syarikatnya itu boleh mempopularkan motosikal terbang.\nA.L.I. mensasarkan untuk mengapungkan motosikal sebanyak beberapa sentimeter dari atas tanah dengan menggunakan bilah kipas baling (propeller), Pengesannya akan memberikan maklumat kepada mesin tersebut bagi membolehkannya mengekalkan altitudnya di atas permukaan yang tidak rata atau pun halangan.\nSyarikat ini juga sedang berusaha untuk memperkenalkan model edisi terhad pertama mereka menjelang lewat tahun hadapan. Tempahan akan mula dibuka dari bulan Mei 2019.\nAdvertisements",
        "BERITA ANTARABANGSA\nKatana\nsuzuki \n\nVideo: Bekas Penunggang MotoGP Nobuatsu Aoki Bawa Suzuki Katana Jalan-Jalan \n\n\nPosted on February 26, 2019 by Zarul Faiz \n\n\n\n\nBekas penunggang MotoGP, Nobuatsu Aoki, telah menunggang sebuah motosikal Suzuki Katana yang baharu dalam video di bawah.\nIni adalah video penuh pertama motosikal berkenaan sejak video usikannya sebelum ini.\nKami masih lagi menunggu berita mengenai bila ianya akan diperkenalkan dan harganya apabila model ini tiba di Malaysia.\n\n\nModel Suzuki Katana baharu telah menarik minat ramai sejak ianya dipersembahkan sewaktu pertunjukan Intermot 2018. Dan kini, telah muncul sebuah video yang telah mempamerkan bekas penunggang MotoGP, Nobuatsu Aoki, menunggang motosikal baharu tersebut.\nDalam video berkenaan, Aoki dapat dilihat menunggang motosikal Katana tersebut menyusuri selekoh, dengan daun-daun berterbangan, berlatarbelakangkan musim luruh yang cukup menawan.\nAoki kemudiannya bercerita mengenai motosikal, enjin, casis dan kelengkapan elektroniknya. Memandangkan ianya sebuah Katana, sudah pasti mereka mahu menyerlahkan spesifikasinya yang baharu itu.\n\nSaya bagaikan tidak percaya betapa seronoknya menunggang motosikal ini, ujar Aoki dalam video berkenaan. Sebuah enjin yang hebat dalam sebuah casis yang hebat, serta posisi menunggangnya cukup mengagumkan. Saya kagum dengan betapa mudah ianya boleh ditunggang.\nPermukaan jalan raya yang basah pada hari ini dan dipenuhi dengan daun-daun yang gugur (ada satu adegan di mana dia memecut membelah selonggok daun yang besar di atas jalan raya yang telah membuatkan penulis berasa agak risau), namun, kawalan cengkaman dan ABS- nya membantu motosikal berkenaan untuk memberikan penunggangan yang mudah dengan penuh yakin.\nIanya sebuah video yang menarik untuk ditonton, kerana ianya video penuh pertama menunjukkan motosikal tersebut ditunggang, dan bukan sekadar sebuah video usikan. Kita juga dapat dengar bunyinya.\nAnda boleh juga menonton video di bawah mengenai pembangunan motosikal berkenaan.\n\nSuzuki Assemblers Malaysia telah mengesahkan yang mereka akan membawa masuk motosikal ini untuk pasaran Malaysia. Namun, buat masa ini, tiada sebarang khabar mengenai bila ianya akan mula dijual mahu pun harganya.\n\nAdvertisements",
        "BERITA ANTARABANGSA\nMoto Malaya \n\nAprilia RS660 Bakal Direalisasikan Dalam Masa Terdekat \n\n\nPosted on June 10, 2019 by Amirul Azreen \n\n\n\nKetika Aprilia mempamerkan model konsep bagi Aprilia RS660 di EICMA tahun lalu, peminat jentera dua roda kembali teruja dengan jenama Itali itu.\nBagaimanapun, perasaan tersebut bercampur dengan pelbagai prasangka dan skeptikal susulan ada yang berpendapat model tersebut akan kekal sebagai konsep dan tidak akan dibawa ke proses pembuatan.\nPerasaan skeptikal itu mungkin berubah apabila timbulnya beberapa imej rekaan CAD model tersebut yang dilaporkan sedang menuju ke proses pembuatan!\n\nImej tersebut juga menjelaskan beberapa perubahan ketara daripada model konsep yang ditayangkan di EICMA 2018.\nAntara perubahan tersebut adalah penggunaan penyerap hentakan Sachs dan kaliper Brembo Monobloc berbanding Ohlins dan kaliper Brembo Stylema yang digunakan pada model konsep.\nPerubahan ini bukan perkara mengejutkan sebaliknya telah pun dijangka bagi merendahkan kos pengeluaran.\nPada masa sama, RS660 tidak akan menawarkan 200hp sepertimana abangnya, RSV4 1100 Factory jadi penggunaan penyerap hentakan Ohlins dan Brembo Stylema dilihat tidak relevan.\n\nBagaimanapun, imej tersebut turut membuktikan bahawa Aprilia akan mengekalkan ciri winglet yang ketika ini terdapat pada jentera MotoGP!\nKetika ini masih tiada sebarang maklumat mengenai tarikh sebenar model ini akan dilancarkan secara rasmi di pasaran dunia namun tidak hairan jika Aprilia bertindak memperkenalkan RS660 di EICMA tahun ini.\nAdvertisements",
        "BERITA TEMPATAN\nMoto Malaya \n\nBMW Malaysia Memperkenalkan The 8 \n\n\nPosted on March 12, 2019 by Amirul Azreen \n\n\n\nBMW Malaysia memperkenalkan The 8, sebuah jentera baharu dalam keluarga BMW yang dijanjikan akan menggegar dunia empat roda dengan prestasi luar biasa, reka bentuk emotif serta inovasi yang tiada bandingannya.\n\nThe 8 merupakan ahli baru dalam barisan sedia ada BMW. Lahir di atas litar lumba, kereta tersebut merupakan gabungan di antara enjin berkuasa tinggi dan sistem pacuan empat roda yang pintar BMW xDrive yang bakal menetapkan petanda aras baharu dalam segmen kenderaan coupe mewah.\n\nPengarah Urusan BMW Group Malaysia, Harald Hoelzl, menjelaskan BMW 8 Series bakal menetapkan petanda aras baharu dalam era kini.\nDi BMW Group, kami sentiasa memberikan perhatian terhadap masa hadapan, dan Generasi Pertama BMW 8 Series membuktikan kenyataan tersebut. Diperkenalkan buat pertama kali pada tahun 1989, coupe sport mewah ini tampak gah dan tidak dapat ditandingi oleh jentera lain dari segi prestasi, inovasi dan kemewahan.\n\nIa merupakan kenderaan BMW pertama yang memperkenalkan pendikit (throttle) pacuan berwayar elektronik, Pengawal Stabiliti Dinamik (Dynamic Stability Control) dan Pengendalian Aktif Integral (Integral Active Steering) dengan penggunaan teknologi gandar belakang multi-link.\nSelepas tiga dekad, kami telah mengambil legasi yang berpaksikan masa hadapan menerusi BMW 8 Series, dan kami membawakan coupe sport mewah ini ke dalam era moden untuk menetapkan standard alaf baharu,jelasnya.\n\nThe 8  yang akan diperkenalkan menerusi varian BMW M850i xDrive Coupe  turut menampilkan reka bentuk moden bercirikan kereta sport. Jarak roda yang panjang serta kelebaran trek roda yang luas turut memainkan peranan besar dalam menghasilkan elemen visual yang mendefinisikan The 8.\nBMW turut memperkenalkan enjin 4.4 liter V8 terbaru dengan pengecas turbo berkembar menerusi BMW M850i xDrive Coupe yang akan menjelmakan kuasa luar biasa dan berupaya mencapai kelajuan 250 km/h.\n\nPenggayaan The 8 turut menjadikan kereta sport ini memiliki perwatakan tersendiri. Reka bentuk lampu BMW Laserlightyang disertakan turut merupakan yang paling langsung berbanding semua model BMW lain.\nSeperti model BMW M lain, The 8 turut dikenal pasti dengan mudah menerusi penampilan warna kelabu (Cerium Grey). The 8 turut dilengkapi dengan brek M Sport 19 selain dan aloi ringan 20 dengan pengayaan y-spoke 728M.\n\nBerikut antara hak istimewa diberikan kepada pemilik BMW M850 i xDrive Coupe:\n Waranti Perbatuan Tanpa Had Bertempoh 5 Tahun oleh BMW serta Program Servis Berjadual Percuma\n Program Waranti Tayar Bertempoh 2 Tahun/24 Bulan oleh BMW untuk penawaran servis Run Flat Tyre\n Bantuan Tepi Jalan dan Hotline Kemalangan oleh BMW\n Aplikasi Mudah Alih BMW Group Loyalty+  BMW White Card\n Servis Dalam Talian oleh BMW\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHLYM\nHong Leong Yamaha Motor Sdn. Bhd.\nMT-07\nMT-09\nMT-09 Tracer\nYamaha \n\nYamaha MT-07 Tracer Bakal Tiba Di Malaysia? \n\n\nPosted on January 16, 2019 by Zarul Faiz \n\n\n\n\nModel Yamaha MT-07 Tracer tidak hadir dalam rangkaian Hong Leong Yamaha Motor.\nAdakah kita akan menyaksikan model ini dilancarkan sewaktu Persidangan Pengedar Yamaha pada hujung bulan ini?\nAtau adakah kita akan menyaksikan kehadiran motosikal MT-09 Tracer GT?\n\nAda satu model yang tidak ditampilkan dalam rangkaian motosikal berkapasiti tinggi Hong Leong Yamaha Motor  model MT-07 Tracer.\nKini kita sudah menghampiri penghujung bulan Januari, waktu di mana berlangsungnya Persidangan Tahunan Pengedar HLYM. Persidangan ini selalunya diadakan di Genting Highlands dan dihadiri oleh para pengedar Yamaha dari seluruh Malaysia. Dan oleh kerana itu, ianya masa yang terbaik bagi melancarkan model yang baharu.\nYamaha MT-07 Tracer\nBagaimana pun, model MT-07 Tracer (atau dikenali sebagai Tracer 700 di negara-negara lain) masih belum kelihatan di Malaysia sejak kemunculan sulungnya pada tahun 2016.\nSebaliknya, model MT-09 Tracer adalah versi sport-touring bagi motosikal lumba naked MT-09. Bagi memenuhi peranan tersebut, ianya dilengkapkan dengan reraup atas dan lampu hadapan berganda, penghadang angin yang tinggi, pelindung tangan, dan pelana pembonceng yang lebih rata.\nYamaha MT-09 Tracer 2019\nDan dengan itu, Yamaha juga telah melengkapkan motosikal MT-07 Tracer dengan kelengkapan yang sama seperti saudaranya lebih besar itu. Iaitu reraup atas dengan lampu hadapan berganda, penghadang angin yang tinggi, pelindung tangan dan pelana pembonceng yang lebih rata.\nModel MT-07 ini dikenali untuk daya kilas tahap rendah dan sederhananya, keringkasan pengendaliannya dan ketinggian pelana yang rendah. Oleh kerana itu, ia merupakan platfrom yang hebat bagi sebuah versi sport-touring.\nYamaha MT-07 2019\nNamun begitu, ada versi yang lain bagi kedua-dua model Tracer berkenaan, iaitu MT-09 Tracer GT dan MT-07 Tracer GT. Varian-varian ini dilengkapi dengan beg sisi (pannier) berwarna sedondon, selain daripada penghadang angin yang lebih besar dan boleh dilaras.\nYamaha MT-07 Tracer GT 2019\nAdakah kita akan menyaksikan kemunculan MT-07 Tracer atau kedua-dua varian GT di Genting? Teruskan bersama kami untuk mengetahui perkembangannya!\nYamaha MT-09 Tracer GT 2019\nAdvertisements",
        "convoi\nMoto Guzzi \n\nMoto Guzzi Tuscany Experience : Demi Cinta Terhadap Pengembaraan Dan Jenama Moto Guzzi \n\n\nPosted on January 2, 2019January 2, 2019 by Zarul Faiz \n\n\n\n\n\nAnda telah datang ke tempat yang sesuai untuk menunggang motosikal. Selatan Itali terlalu terpengaruh dengan budaya mediterranean, dan Utara Itali pula dipengaruhi dengan Jerman dan Swiss. Bahagian Tengah Itali masih lagi Itali yang sejati, segala-galanya sama ada budaya mahu pun landskapnya, ujar pemandu teksi di stesen keretapi Siena, dalam perjalanan ke Hetol Montaperti, yang terletak lebih kurang 20 minit dari bandar.\n\nSiena adalah sebuah bandar Zaman Pertengahan (medieval) Itali yang mempunyai sejarah berabad lamanya, seawal 900Sebelum Masihi. Dan seperti bandar-bandar Itali lain yang bersejarah, Siena dihiasi dengan bangunan batu-bata lama, medan di tengah-tengah bandar, menara jam yang tinggi, dan juga sebuah Gereja Katolik besar dengan rekaan yang rumit.\n\nPenulis baharu sahaja tiba dari Kuala Lumpur setelah menjalani penerbangan selama 25 jam. Penulis ada masa sehari untuk beristirehat sebelum menyertai konvoi yang akan datang. Kepenatan, penulis memutuskan untuk berehat kira-kira jam 7 petang waktu Itali (1 pagi pada waktu Malaysia), tetapi, sebelum itu, penulis telah turun ke kawasan parkir hotel untuk melihat pelbagai jentera Guzzi yang menawan.\n\nTersusun rapi, terdapat hampir keseluruhan rangkaian motosikal Moto Guzzi moden, termasuklah model MGX-21 yang gergasi, model Audace yang mendominasi, keseluruhan rangkaian V7 III, serta model V9. Tidak sabar menanti hari penunggangan nanti, tetapi, sebelum itu, penulis perlu berehat secukupnya. Oh ya, ada juga beberapa buah motosikal Aprilia, yang akan digunakan marsyal bagi mengawal kumpulan konvoi nanti.\n\nJenama Moto Guzzi mulai mendapat sambutan semula di Malaysia. Pengeluar motosikal dari Itali ini adalah salah sebuah pengeluar tertua dunia, dan juga merupakan yang pertama memiliki terowong angin dalam kilangnya, serta, pada satu masa, merupakan motosikal terlaris dunia, selain merupakan pengeluar motosikal pertama yang menggunakan enjin V pautan melintang, sebuah ciri masih dapat dilihat pada hari ini pada semua motosikal Moto Guzzi.\n\nTerbitnya mentari keesokan harinya, menghangatkan tanah ladang dan melenyapkan kabus malam sebelumnya bagi menyerlahkan pemandangan desa Tuscany yang menakjubkan. Penulis membelek-belek motosikal Guzzi yang tersusun, mencari pilihan sebagai tunggangan pada hari ini.\n\nDi sebelah kiri penulis adalah motosikal MGX-21 Flying Fortress, sebuah motosikal gergasi yang diliputi karbon fiber tetapi masih tidak mampu mengurangkan berat motosikal ini. Pada pandangan penulis ia tampak ranggi, namun, walaupun meminati motosikal bagger, ia tidak begitu mencuit hati penulis, tetapi penulis tetap menunggangnya pada masa yang kemudian. Di sebelah kanan pula adalah rangkaian V7 dan V9, yang mana penulis fikir penulis akan tunggang pada lain hari memandangkan penulis ada empat hari penunggangan yang akan datang.\n\nDan akhir sekali, model Audace, sebuah motosikal yang baharu sahaja dilancarkan di Malaysia dan penulis telah mendengar banyak perkara yang baik daripada kebanyakan pengedar yang turut hadir untuk penunggangan ini. Jadi penulis memutuskan untuk menunggang Audace dalam warna Matte Impetouso Red Guzzi.. Meletakkan helmet penulis di atasnya mengesahkannya sebagai tunggangan penulis untuk hari berkenaan, persetujuan budiman yang difahami semua.\n\nHari pertama tunggangan tersebut lebih kepada penunggangan untuk membiasakan diri bagi semua  kerana tunggangan ini menghimpunkan sekumpulan penunggang dari UK, Australia, New Zealand, serta dari seluruh pelusuk dunia, hari pertama adalah peluang bagi semua untuk membiasakan diri menunggang di jalan raya Itali, dan membiasakan diri pada cuaca sejuk penghujung musim panas. Kami telah menunggang kira-kira 150km pada hari pertama, dan ianya cukup menakjubkan, melewati daerah Crete Senesi, merentasi bukit yang menghijau, melalui kampung-kampung lama, dan hentian di Abbey of Monte Oliveto Maggiore, yang ditubuhkan pada tahun 1313.\n\nDigelar secara rasmi sebagai Moto Guzzi Tuscany Experience, tunggangan ini diadakan di beberapa buah tempat yang berbeza di seluruh Eropah pada musim yang berbeza. Selepas Tuscany, pasukan penganjur telah menuju ke Sardinia untuk tunggangan yang serupa dengan kumpulan pemilik dan pengedar yang berlainan. Moto Guzzi Experience of Tuscany adalah satu bahgian daripada tiga penunggangan yang berbeza, setiap satu direka untukmempersembahkan kepada para pemilik dengan pengalaman pemilikan Moto Guzzi yang muktamad, dikelilingi antara landskap yang paling menakjubkan boleh dinikmati seorang penunggang motosikal.\n\nHari 2 melibatkan penunggangan sekitar 240km dengan hentian di Muzium Piaggio untuk makan tengah hari di samping menikmati pemandangan model lama dan baharu Vespa dan Aprilia, dan hanya sedikit model Moto Guzzi, yang mana boleh difahami memandangkan jenama tersebut beribu pejabat di Mandello del Lario, yang mana lebih dekat dengan Milan.\n\nPenulis kekal dengan model Audace ini dengan lebih lama, ianya cukup sesuai sekali untuk jalan raya desa yang sempit, ketara sekali direka dan dibina untuk tunggangan santai dan pada masa yang sama, mempunyai sisi yang liar. Ianya dijana oleh enjin V-Twin 1,380cc yang menghasilkan 96hp dan 121Nm tork. Pantas dan selesa, motosikal Audace ini barang kali kegemaran ramai peserta kerana kami semua tampak agak keberatan untuk melepaskannya kepada penunggang yang berikutnya, termasuklah penulis sendiri.\n\nSetelah meneroka kawasan desa, kami berhenti di pekan bertembok Volterra, sebuah pekan lama yang telah didiami seawal abad ke 8 sebelum masihi. Selepas menikmati gelato dan mengelilingi persekitaran pekan ini, kami bertukar motosikal bagi tunggangan pulang ke hotel. Kali ini, penulis menunggangi V9 Bobber.\n\nPenulis memiliki sebuah motosikal Harley-Davidson Sportster 48, dan pada pandangan penulis, ianya motosikal Bobber paling tulen sekali dalam pasaran, walaupun dengan pelbagai interpretasi dari pelbagai jenama yang lain. Tayar hadapan 90 section yang tebal itu mungkin sekali membuatkan model 48 ini terasa agak kekok pada bahagian hadapannya, tetapi, tidak dinafikan akan nilai visual yang ada pada tayar besar yang gemuk. V9 Bobber pula merupakan satu penemuan yang mengejutkan, walaupun tidak mempunyai tarikan visual seperti model 48 atau pun Triumph Bobber.\n\nIa juga mempunyai tayar hadapan 90 section, tetapi, dengan kaki anda diletakkan pada tempat letak kaki tengah. Posisi duduknya selesa dan agak sporty, yang mana menjadikan motosikal Bobber agak hebat dalam mengendalikan selekoh. Namun secara semula jadinya, pengendaliannya itu agak terhad kerana tayar hadapannya yang besar itu.\n\nMotosikal V9 Bobber tersebut memiliki enjin V-Twin 853cc yang sama seperti model Roamer, dengan hasil keluaran 55hp dan 62Nm yang sama. Walaupun tidaklah terlalu laju, motosikal Bobber ini agak seronok untuk ditunggang, dan agak selesa walaupun dengan pelananya yang nipis. Dari segi ciri teknikal, motosikal V9 Bobber agak ringkas sahaja, atur cara suspensinya terdiri daripada fork hidraulik teleskopik di hadapan dan penyerap hentakan berganda yang dipaut pada lengan ayun aloi ringan dengan pra muatan boleh laras. Sistem pembrekannya terdiri daripada cakera brek 320mm yang diapit oleh angkup empat omboh Brembo di hadapan dan cakera brek 260mm dengan angkup dwi-omboh di belakangnya. ABS ditawarkan sebagai standard.\n\nSatu tempat di mana motosikal 48 penulis benar-benar ketinggalan adalah jarak perbatuannya kerana tangki 8 liternya yang kecil itu. Penulis sering risau sewaktu menunggang jarak jauh di atas model 48 dan oleh kerana itu sering kali berhenti untuk isian semula lebih kerap dari diperlukan, dan atas sebab itulah penulis berkira-kira untuk menjualnya untuk sesuatu yang lebih sesuai. Dan itulah satu masalah yang tidak menghantui model V9 Bobber dengan tangkinya yang sebesar 15 liter itu. Ia mampu bergerak dengan lebih jauh dan cukup menyeronokkan sekali.\n\nHari 3  Tunggangan 200km. Motosikal MGX-21 Flying Fortress adalah sebuah drama visual. Ia menarik perhatian ramai ke mana sahaja ia pergi, dan peminat motosikal lumba akan menyukai penggunaan meluas karbon fiber di hampir ke semua tempat yang boleh anda fikirkan (sila belek roda hadapan karbon fibernya di bawah). Namun begitu, walaupun diperbuat dengan salah sebuah elemen paling ringan di dunia, motosikal MGX-21 ini masih mempunyai berat sehingga 336kg! Ianya amat berat sekali, dan percayalah, Flying Fortress ini bukan mudah untuk ditunggangi, lebih-lebih lagi pada kelajuan rendah melalui trafik.\n\nPenulis dapati motosikal agak cemerkap, dan kerana beratnya itu, ianya agak sukar untuk dikendali di selekoh. Ianya cukup mudah dikendali dalam laluan lurus, selesa dan santai untuk ditunggang, tetapi tidak pada kelajuan rendah. Motosikal ini mungkin sekali tidak akan tiba di tanah air kita, tetapi, dari segi rupa paras yang dramatik, Flying Fortress ini tampak seperti sesuatu yang muncul dari halaman komik Marvel.\n\nSeterusnya saya tunggangi Moto Guzzi California, bagi perjalanan menuju ke bandar pengeluar wain, Montepulciano.\n\nSeperti mana bandar-bandar lain yang telah kami kunjungi, Montepulciano juga telah wujud sejak sekian lama, dan dikelilingi oleh landskap yang mengagumkan. Pekan ini dibina di atas rabung batu kapur setinggi 2,000 kaki, jadi anda boleh bayangkan sahaja pemandangannya. Namun begitu, bandar ini lebih dikenali kerana wain yang dikeluarkannya, terutamanya Vino Nobile, yang dianggap sebagai wain terbaik Itali.\n\nModel California ini dijana oleh enjin 1,380cc yang sama seperti motosikal MGX-21, dan juga turut menghasilkan 96hp dan 121Nm tork. Ia juga seberat 336kg, namun, tidak seperti motosikal MGX, motosikal California ini tidak dilengkapi langsung dengan karbon fiber. Ianya lebih kepada sebuah motosikal cruiser yang santai dengan penghadang angin tinggi dan lantai kaki yang luas. Pengendaliannya mirip dengan model MGX, tetapi, bagi model California ini ianya lebih selesa, barang kali kerana pelananya, atau kerana harapan saya terhadapnya lebih rendah kerana ia tidak dilengkapi dengan bahagian karbon fiber. Walau apa pun jua hakikatnya, penulis cukup seronok menunggang motosikal California ini, membiarkannya merasakan segalanya yang ada di atas jalan raya, dengan cermat memulas pendikit tanpa menurunkan gear, menikmati pemandangan yang ada. Ianya cukup sempurna.\n\nPenulis menunggang model V7 III Rough baharu pada hari terakhir, di mana kami melalui perjalanan sejauh 100km ke bandar Siena. Model Rough ini boleh dianggap sebagai cubaan Guzzi dalam menghasilkan sebuah Scrambler, lengkap dengan tayar knobby, palang pemegang yang dibina khas, dan dapra aluminium yang nipis, seperti motosikal scrambler lama. Ada yang menganggap model Rough ini sebagai respon Moto Guzzi kepada Ducati dan Triumph, namun, tidak seperti model-model saingannya, model Rough ini bukan model standalone.\n\nSeperti ke semua model V7 III, asas motosikal ini kekal sama, dengan enjin V-Twin 744cc yang sama menjana ke semua motosikalnya, kerangka sama, saiz roda yang sama, fork yang sama, ke semua spesifikasi teknikal motosikal ini serupa seperti ke semua model V7 III. Dan dengan itu model Rough ini tiada bezanya, hanya bahagian visualnya membezakan sebuah motosikal dengan motosikal yang berikutnya.\n\nTunggangan model Rough ini hampir sama seperti model V7 yang lain, tetapi tayar knobbynya itu perlu diberi lebih perhatian di selekoh. Tetapi di atas jalan raya batu buntar yang ada di sekitar bandar, tayar ini cukup sesuai sekali, memberikan motosikal ini tahap keyakinan yang jauh lebih tinggi berbanding model V7 lain, dan ini pun sewaktu kawalan cengkamannya dimatikan. Dan inilah kelebihan bagi rangkaian motosikal Moto Guzzi V7, setiap satu model V7 III ini mungkin dari asas yang sama, tetapi apabila anda menunggang motosikal-motosikal ini, perbezaan antara satu sama lain amat jelas ketara sekali.\n\nSetelah memarkir motosikal di katedral yang berada di tengah-tengah bandar, penulis berjalan-jalan dengan ke semua ahli pasukan Malaysia dan menerokai bandar Siena ini. Dan di sinilah penulis terdengar seseorang berkata:\n\nHi kawan, cantik baju-t, anda tunggang motosikal Guzzi? datang dari satu suara dari belakang dalam dialek Selatan Amerika Syarikat yang cukup dikenali ramai, jenis yang selalu didengari dalam filem John Wayne lama. Belum sempat penulis menoleh ke belakang, lelaki berkenaan telah pun berada di sebelah penulis, lngkap dengan topi koboi dan misai yang tebal. Ya, benar, kami semua menunggang motosikal Guzzi, ujar penulis kepadanya, menunjuk kepada ke semua ahli konvoi, yang mana selepas empat hari terasa lebih seperti ahli keluarga.\n\nSaya dari Texas dan saya memiliki Moto Guzzi, jarang ada orang seperti kita tetapi kita yang menunggang motosikal Guzzi ini adalah kumpulan yang istimewa. Mereka mengenali motosikal masing-masing, dan mereka lebih selesa menongkah arus perdana. ujarnya ringkas. Penulis ketawa dan bersetuju dengan telahannya dan selepas berbual seketika dan bersalaman, dia menghilangkan diri dalam gerombolan pelancong.\n\nIanya telah membuatkan penulis berfikir, ada ramai penggemar Moto Guzzi di luar sana yang menggemarinya kerana kehalusan kerja sebuah Guzzi, seperti enjin V-Twin 90 darjahnya, atau pun kerana kebijaksanaan kejuruteraannya, atau mungkin kerana mereka suka akan sejarah jenama ini. Walau apa pun jua sebabnya, rasa kasih sayang dan semangat terhadap jenama ini mulai tersebar dengan luas, ianya cukup menakjubkan dapat meluangkan masa beberapa hari berbicara dan mempelajari mengenainya dari mereka yang mempunyai minat yang sama, ada antara lebih tua berbanding penulis dengan berdekad lamanya pengalaman bersama motosikal Guzzi.\n\nKembali di Kuala Lumpur dan di atas motosikal Moto Guzzi V7 III Anniversario penulis sendiri, penulis dapati diri lebih menghargai motosikal ini jauh lebih hebat berbanding sebelum ini. Setelah bertemu dengan mereka dari syarikat yang membina motosikal ini dan dengan mereka yang mencintai jenama berkenaan, tersisip satu kebanggaan dapat menunggang sebuah Moto Guzzi di Malaysia. Ia mungkin sekali bukan jentera tercanggih atau pun terpantas, tetapi ianya sebuah Moto Guzzi dan ianya adalah hasil daripada kejuruteraan selama 100 tahun dan usaha bagi memastikan jenama ini kekal bernyawa. Dan penulis mulai menghargai hakikat tersebut dan hakikat bahawa ianya masih lagi dibina penuh di Itali.\nBagi mendapatkan maklumat lanjut mengenai Moto Guzzi Experience atau untuk mendaftarkan diri bagi tunggangan 2019, sila layari laman\nwww.motoguzzi.com atau theclan.motoguzzi.com, atau anda boleh menghantar emel ke[emailprotected].\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Moto Malaya \n\nDovizioso Tidak Puas Hati Dengan Jentera Desmosedici GP19 \n\n\nPosted on June 1, 2019 by Amirul Azreen \n\n\nSumber: Andrea Dovizioso @ Twitter\nPelumba Ducati, Andrea Dovizioso menyifatkan dia tidak dapat menunggang sepertimana yang diinginkan di Mugello dan percaya pakej keseluruhan jentera Desmosedici GP19 masih tidak mencapai tahap yang bagus untuk mencapai kemenangan di GP Itali.\nKetika sesi ujian bebas semalam, Dovizioso bergelut dengan tayar terutamanya di bahagian selekoh ketika sesi ujian memasuki waktu tengah hari.\nCatatan masa adalah lebih baik berbanding tahun lalu tetapi pelumba lain turut melakukan perkara sama.\nKetika ini saya tidak mendapat perasaan yang saya inginkan. Meskipun senario keseluruhan tidak terlalu teruk tetapi saya tidak gembira. Saya tidak dapat menunggang sepertimana yang saya inginkan. Kami perlu perbaiki jentera ini.\nKami telah mencuba pelbagai tetapan berbeza di waktu tengah hari dan berjaya menemui beberapa aspek positif tetapi secara keseluruhan belum cukup bagus.\nKami perlu mencari penyelesaian terbaik menjelang sesi kelayakan. Saya sedang bergelut dengan jentera ini.\nSaya masih belum mendapat sentuhan yang saya mahukan di bahagian depan terutamanya ketika sesi ujian di sebelah pagi. Ketika memasuki selekoh, jentera tidak berada dalam keadaan yang stabil,jelasnya.\nSementara itu, Dovizioso menjelaskan dia tidak akan menggunakan pelindung karbon bagi tayar belakang sepertimana yang digunakan pelumba wildcard Michele Pirro ketika FP1.\nSaya belum mendapat keputusan mengenai penggunaan pelindung tersebut. Buat masa ini perkara itu tiada dalam perancanganl,tambahnya.\nAdvertisements",
        "Moto Malaya \n\nNaik Motosikal Boleh Jimat Hampir RM10,000 Setahun! \n\n\nPosted on March 5, 2019March 5, 2019 by Amirul Azreen \n\n\n\nJika dibandingkan di antara memandu kereta dan menunggang motosikal, risiko kehilangan nyawa yang dihadapi penunggang motosikal adalah lebih tinggi ekoran ketiadaan ciri keselamatan dan perlindungan seperti kenderaan empat roda.\nBagaimanapun, ramai yang tidak sedar bahawa menunggang motosikal adalah cara yang terbaik sekiranya anda mahu menjimatkan duit.\nMelalui perkongsian pengguna Facebook, Nur Aliah Mohd Nor, dia menceritakan bagaimana membawa motosikal ke tempat kerja dan pulang ke rumah mampu menjimatkan duit hampir RM10,000 setahun.\n\nMEMANDU KERETA (CONTOH: Myvi)\nAnsuran RM6,960 (RM580/sebulan)\nPetrol RM2400 (RM200/sebulan)\nServis RM750/setahun\nRoadtax RM550/setahun\nTol RM1440 (RM120/sebulan)\nLain RM250/setahun\nJumlah perbelanjaan : RM12,350\n\nMENUNGGANG MOTOSIKAL\nAnsuran: RM1,800 (RM150/sebulan)\nPetrol RM360 (RM30/sebulan)\nServis RM360 (RM30/sebulan)\nRoadtax RM30\nJumlah perbelanjaan : RM2,550\n\nJumlah perbelanjaan kereta  Jumlah perbelanjaan motosikal = Duit yang anda jimat!\nRM12,350  RM2,550 = RM9,800 kita boleh jimat!\n\nAliah membuktikan bahawa dengan beralih daripada kereta ke motosikal, orang ramai dapat melakukan penjimatan hampir RM10,000.\nTips dikongsikan Aliah mendapat perhatian orang ramai terutamanya graduan yang baru sahaja memulakan alam pekerjaan.\nBagaimanapun, dia turut berkongsi tips seandainya perlu juga membeli kereta:\nKalau perlu juga untuk beli kereta, boleh dengan syarat buat kiraan yang betul sebelum beli.Ni contoh kiraannya,\nGaji bulanan RM3,000 x 12 bulan = RM36,000\nJadi kereta yang kita mampu beli berharga RM36,000 sahaja.\nPastikan juga bayaran kereta kita sebaiknya bawah 15% dari gaji.\nMaksudnya untuk gaji RM3,000 ansuran bulanan kereta mesti kurang dari RM450 je tau.\nJadi kalau ada kenalan di luar sana yang sanggup berulang-alik dengan menunggang motosikal, percayalah mesti ada hampir RM10,000 dalam simpanannya.\nAdvertisements",
        "BERITA TEMPATAN\nKereta\nToyota \n\nFattah Amin dilantik sebagai duta Toyota C-HR \n\n\nPosted on October 12, 2018 by Sep Irran \n\n\n\nUMW Toyota Motor Sdn Bhd (UMWT) hari ini mengumumkan pelantikan Fattah Amin, seorang pelakon dan selebriti terkenal di Malaysia, sebagai duta bagi SUV crossover kompak Toyota C-HR. Ini sekali gus merupakan lanjutan kerjasama antara beliau dan UMWT selepas penglibatannya di dalam Toyota Gazoo Racing (TGR) musim pertama sebelum ini.\n\nRamai yang pernah menyaksikan penampilan Fattah Amin di dalam iklan Toyota C-HR semasa pelancarannya awal tahun ini. Kini, melalui kerjasama terbaru dengan beliau sebagai duta model SUV crossover kompak berkenaan, kami ingin memanfaatkan pengaruhnya yang luas dalam kalangan peminat dan masyarakat untuk meningkatkan kesedaran terhadap model ini serta jenama Toyota secara umumnya, ujar Presiden UMW Toyota Motor, Ravindran K.\n\nSaya sangat gembira untuk melanjutkan kerjasama dengan Toyota selepas terlibat sama di dalam perlumbaan Vios Challenge musim pertama yang merupakan sebahagian daripada Festival Perlumbaan TGR tahun lalu. Pengalaman memandu Toyota Vios di dalam litar perlumbaan memberikan saya sudut pandang baru terhadap kemampuan dinamik dan sporty kenderaan Toyota, jelas Fattah.\n\nBerkenaan Toyota C-HR, beliau juga telah berkata Ini tentunya sebuah kenderaan dengan karektor yang kuat, dan saya sangat gemarkan penampilan serta gayanya yang sporty. Malah, kesegaran rekaan yang ditunjukkan juga sangat belainan berbanding pesaing-pesaingnya. Rakan serta peminat-peminat saya juga sangat kagum dengan imej model ini.\n\nSaya sudah memandu C-HR selama sebulan dan merasakan bahawa enjin 1.8 liter yang digunakan mampu memberikan saluran kuasa yang memadai untuk pemanduan yang lancar dan stabil. Tambahan pula, ruang kargo yang tersedia sangat mencukupi untuk saya membawa sama apa saja barangan yang diinginkan, tambah beliau.\n\nDijual pada harga RM150,000 (dengan SST tanpa insurans), C-HR menjadi antara model paling laris di Malaysia sejak dilancarkan pada Mac lalu. C-HR dibangun menggunakan platform baru dikenali sebagai Toyota New Global Architecture (TNGA) yang mengubah struktur rekaan kenderaan dengan memberi keutamaan kepada sistem janaan dan menyediakan aspek pemanduan terbaik.\n\nCiri-ciri keselamatan yang melengkapinya termasuk ABS dengan kawalan kestabilan kenderaan (VSC), kawalan cengkaman (TC), brek parkir elektrik serta kawalan bantuan mula mendaki (HAC). Model ini juga datang denganciri lain seperti amaran lintasan trafik di belakang (RCTA), sistem tinjauan titik buta (BSM) dan begitu juga dengan sistem tinjauan tekanan tayar.\nSeperti kebanyakan model-model Toyota yang diedarkan oleh UMWT, C-HR turut menikmati jaminan lima-tahun tanpa had perbatuan.\n\nToyota juga sedang menjalankan kempen All About The Drive Bonanza hingga 31 Disember 2018. Setiap pelanggan yang hadir untuk sesi pandu uji mana-mana model Toyota di bilik pameran seluruh negara akan layak menerima hadiah cenderahati Toyota serta peluang untuk memenangi produk premium serta pakej percutian. Pelanggan yang membeli kenderaan baru Toyota sebelum hujung tahun ini pula akan berpeluang memenangi MPV kompak Toyota Sienta (tertakluk kepada terma dan syarat).\nPelanggan boleh mendapatkan maklumat lanjut berkaitan C-HR dan promosi berterusan All About The Drive Bonanza di mana-mana cawangan sah Toyota seluruh Malaysia, atau layari www.toyota.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenangi RM60,000 dalam kejohanan Toyota Velocity Esports!\n\nAdvertisements",
        "BERITA ANTARABANGSA\nMoto2\nmotogp\nMotoGP 2019\ntriumph\nTriumph Motorcycles \n\nEnjin Moto2 Triumph 2019  Sehebat Manakah Kuasanya? \n\n\nPosted on November 27, 2018 by Zarul Faiz \n\n\n\nPara penunggang Moto2 telah pun menguji enjin Moto2 Triumph 2019.\nPara pasukan Moto2 kemudiannya akan membina kerangka motosikal untuk enjin ini.\nNamun, berapa banyak kuasa kuda yang boleh dihasilkan oleh enjin perlumbaan ini?\n\nSeluruh lapangan pasukan dalam siri kejohanan Moto2 telah menguji motosikal janaan enjin Moto2 Triumph 2019 mereka dengan jayanya baru-baru ini.\nNamun begitu, masih ada beberapa pertanyaan, antaranya, dari model manakah enjin ini diambil? Atau lebih tepat lagi, berapa banyak kuasa kuda yang ia mampu hasilkan?\nRahsia Enjin Moto2 765 Triumph Didedahkan\n\nKami telah menyentuh mengenai subjek ini sebelum ini, dan tidak ada salahnya sekiranya kita menyegarkan semula ingatan kita di sini. Lebih-lebih lagi memandangkan Dorna telah mengkaji semula beberapa buah peraturan selepas kami menyiarkan arikel di bawah.\nMoto2: Enjin Moto2 Triumph Diserahkan Bagi Musim 2019\n\nPertama sekali, kategori Moto3 dan Moto2 dianggap sebagai feeder class bagi kejohanan MotoGP. Ini bermakna kedua-dua kategori ini adalah medan mencungkil dan mengasah bakat bagi penunggang MotoGP masa hadapan.\nDan oleh kerana itu, sebuah enjin spesifikasi yang sama akan dibekalkan buat ke semua pasukan Moto2. Antara pasukan-pasukan tersebut adalah KTM, MV Agusta, Kalex, NTS, dan Speed Up, yang mana mereka kemudiannya akan membangunkan dan menghasilkan kerangka motosikal dan casis mereka sendiri untuk enjin berkenaan.\nPembekal enjin bagi kelas Moto2 sebelum ini adalah Honda. Penjana kuasa yang dibekalkan adalah berasaskan motosikal kegunaan jalan raya, CBR600RR mereka.\nKata kuncinya di sini adalah motosikal kegunaan jalan raya. Dorna mahukan jentera Moto2 sehampir mungkin seperti motosikal kegunaan jalan raya, dan dengan itu, enjinnya telah mengambil ilham daripada motosikal yang boleh dimiliki oleh orang ramai. Oleh kerana itu juga, keluaran kuasa enjin tersebut telah dihadkan pada tahap tertentu.\nEnjin Moto2 Triumph adalah enjin yang didasarkan daripada enjin motosikal Street Triple RS 765cc, yang telah dilancarkan pada tahun 2017. Enjin model Street tersebut mampu menghasilkan sehingga 121hp pada 11,700rpm, dan 77Nm tork pada 10,800rpm. Terdapat 80 buah bahagian baharu dalam enjin 765cc triple baharu berbanding enjin 675cc triple yang terdahulu.\nJadi, berapa banyak kuasa yang boleh dihasilkan oleh enjin perlumbaan ini dan apakah yang ada pada enjin ini? Triumph telah menyiarkan satu sebaran akhbar rasmi.\nPembangunan dan Ujian Enjin\nTriumph telah menjalankan program ujian berbilang fasa bagi memaksimakan tahap prestasi, ketahanan, dan pemacuan enjin tersebut.\nProgram ini terdiri daripada:\n\nProgram pembangunan dua tahun yang meliputi ujian dalam kilang, dynamometer, dan berbilang lokasi litar.\nMelengkapkan lebih daripada 2,500 pusingan dalam rentak kelajuan perlumbaan.\nPenggunaan saduran enjin berprestasi tinggi.\nPembangunan bahagian dalaman enjin utama.\n\nAntara perubahan yang dilakukan pada enjin ini adalah:\n\nKepala silinder yang diubahsuai dengan lohong masukan dan ekzos yang dirombak semula bagi mengoptimakan aliran gas.\nNisbah pemampatan yang lebih tinggi (ombohnya masih standard).\nInjap titanium dan pegas yang lebih keras.\nPemasaan cam yang dirombak semula bagi mendapatkan kemuncak RPM yang lebih tinggi.\nPenyuntik bahanapi aliran tinggi.\nAlternator perlumbaan inertia rendah.\nNisbah gear pertama dan kedua yang dirombak semula.\nPelitup enjin yang dirombak semula bagi mengurangkan kelebarannya.\nSump yang dirombak semula bagi mempertingkatkan penyaliran paip ekzos.\nKe semua rombakan semula ini menghasilkan 138hp.\n\nPembangunan dan ujian ECU\nKe semua jentera Moto2 akan dilengkapi dengan ECU Magneti Marelli standard yang dibekalkan oleh Dorna. ECU ini telah dihasilkan dengan kerjasama Triumph. Dorna membatalkan pengenalan ciri kawalan cengkaman bagi Moto2 untuk tahun 2019, walaupun mereka telah mengumumkannya pada awal tahun ini. Penggunaan kawalan cengkaman memerlukan setiap pasukan untuk mendapatkan khidmat penganalisa data khas, yang mana akan meningkatkan kos.\nPembangunan dan ujian casis\nTriumph telah membekalkan enjin pembangunan tahap awal melalui Externpro buat setiap pasukan untuk menjalankan ujian. Ujian ini telah dijalankan oleh para penunggang Moto2.\nKeputusan daripada ujian pasca musim 2018 di Jerez\nKe semua penunggang menyatakan bahawa mereka sedang membiasakan diri dengan jentera, perwatakan enjin, dan ECU baharu. Cuaca di Jerez adalah sejuk sewaktu tempoh ujian dengan sinaran matahari yang memancar buat seketika dan hujan pada hari ketiga.\nNamun begitu, ujian ini telah menunjukkan yang motosikal baharu ini telah pun mencapai rentak yang sama seperti jentera tahun yang sebelumnya. Ke semua penunggang telah memberikan maklum balas yang positif pada penghujung ujian ini, terutamanya dari segi agihan kuasanya yang lancar dan tork yang lebih tinggi, berbanding enjin terdahulu.\nJentera baharu ini diandaikan mampu mencatat masa yang lebih pantas menjelang sesi ujian Moto2 rasmi bermula 20 Februari 2019 di Jerez.\n\nAdvertisements",
        "BERITA TEMPATAN\nBMW Motorrad \n\nBMW Motorrad Malaysia Perkenalkan Waranti 3 Tahun Dan Bantuan Tepi Jalan 3 Tahun \n\n\nPosted on January 10, 2019 by Zarul Faiz \n\n\n\n\nBMW Motorrad Malaysia telah melancarkan dua buah program baharu.\nProgram tersebut adalah Waranti 3 tahun dan Bantuan Tepi Jalan 3 tahun.\nSyarikat tersebut turut mendedahkan harga motosikal mereka yang baharu bermula 1 Januari 2019.\n\n\nBMW Motorrad Malaysia telah melancarkan program baharu mereka, iaitu Waranti 3 tahun dan Bantuan Tepi Jalan 3 tahun. Program-program berkenaan telah menetapkan tanda aras bagi pemilikan motosikal premium di Malaysia.\nPengarah Urusan BMW Group Malaysia, Harald Hoelzl menyatakan program-program ini menawarkan ketenangan minda buat para pengguna, sebagai sebahagian daripada pengalaman pemilikan model BMW. Selain itu, ianya cara syarikat ini untuk membezakan dirinya daripada pengeluar lain dalam industri ini.\n\nProgram Waranti 3 tahun BMW Motorrad yang serba baharu ini didokong penuh oleh BMW Group AG. Ia meliputi baik pulih percuma dan penggantian alat akibat kecacatan bahan atau pengeluar, tanpa mengira perbatuannya.\nProgram Bantuan Tepi Jalan pula, membolehkan pengguna untuk menghubungi pasukan pakar yang sedia membantu 24 jam sehari, 365 hari setahun. Perkhidmatannya terdiri datang dalam bentuk sokongan pakar dan professional ketika kecemasan, termasuklah tundaan sekiranya berlaku kerosakan.\n\nProgram ini boleh digunapakai oleh ke semua motosikal BMW yang telah didaftarkan bermula 1 Januari 2019. Bagaimana pun, ianya tidak meliputi model HP4 Race.\nUntuk mendapatkan maklumat lebih lanjut mengenai program-program baharu ini, sila layari laman sesawang https://www.bmw-motorrad.com.my/en/service/services/warranty.html.\n\nBMW Malaysia juga turut mendedahkan harga baharu tahun 2019 buat motosikal mereka, termasuklah anggaran jumlah bayaran semula bulanan di bawah pembiayaan BMW Credit.\n\nAdvertisements",
        "BERITA ANTARABANGSA\nMoto Malaya \n\nGP Azerbaijan: Mercedes Lakar Sejarah Baharu Di Formula 1! \n\n\nPosted on April 29, 2019 by Amirul Azreen \n\n\nSumber: StadiumAstro\nMercedes mencatat sejarah baharu dalam sukan permotoran Formula 1 apabia merekodkan kemenangan satu dua buat kali keempat berturut-turut musim ini selepas Valtteri Bottas menjuarai perlumbaan diikuti rakan sepasukan Lewis Hamilton kedua di GP Azerbaijan, malam tadi.\nKemenangan itu turut menyaksikan Bottas kini mendahului kedudukan kejuaraan dengan perbezaan satu mata di atas Hamilton.\nSumber: StadiumAstro\nTempat ketiga menjadi milik wakil Ferrari, Sebastian Vettel sementara rakan sepasukannya, Charles Leclers  yang mendahului perlumbaan buat satu tempoh yang lama dan menerima padah apabila lambat memasuki pit  terpaksa berpuas hati dengan kedudukan kelima di belakang Max Verstappen.\nSumber: StadiumAstro\nHamilton dan Bottas bersaing dengan cukup sengit memasuki beberapa selekoh pertama sebaik perlumbaan bermula.\nMeskipun Leclerc merekodkan pusingan terpantas selepas memasuki pit dan memakai set tayar yang baru namun masih tidak cukup untuk menggugat hari bersejarah Mercedes di Baku.\nDalam perkembangan lain, buat kali ketiga selepas empat percubaan, wakil Renault, Daniel Ricciardo gagal menamatkan perlumbaan.\nPelumba Australia itu cuba untuk memintas Daniil Kvyat yang berada di kedudukan ke-10 namun percubaannya di selekoh ketiga gagal lantas menyebabkan kedua-duanya terlajak ke luar litar.\nUntuk mengeruhkan lagi keadaan, Ricciardo telah melanggar Kvyat apabila dengan secara tiba-tiba mengundurkan kenderaanya lalu menyebabkan kedua-dua jentera bersara.\n(SUMBER: StadiumAstro)\nAdvertisements",
        "BERITA TEMPATAN\nKereta\nPerodua \n\nPerodua Myvi GT  Konsep garang luar biasa! \n\n\nPosted on November 23, 2018 by Sep Irran \n\n\n\nDari 23 November hingga 2 DIsember 2018, Kuala Lumpur International Motor Show 2018 atau KLIMS 2018 akan berlangsung di MITEC KL (Pusat Perdagangan dan Pameran Antarabangsa Malaysia) di mana terdapat beberapa kereta konsep menarik dapat dilihat. Antara yang paling menarik merupakan Perodua Myvi GT yang telah diubahsuai sebagai sebuah model yang sporty dan juga garang.\n\nKonsep ini telah direka khas sebagai sebuah kenderaan pameran khusus untuk KLIMS 2018 yang akan berlangsung selama 10 hari dan pihak Perodua ingin mempamerkan betapa serba boleh-nya model Perodua Myvi mereka. Berasaskan varian 1.5 Advance, terdapat beberapa aspek yang telah dipertingkatkan lagi untuk memberi rupa dan gaya baharu kepada Perodua Myvi GT ini.\n\nDari segi luaran, Myvi GT telah dipasangkan dengan beberapa tambahan seperti bampar hadapan dan juga skirt bahagian tepi yang agresif bersama set lampu LED dan splitter udara luas, rim sporty 17-inci bersama tayar Bridgestone Potenza, sistem brek dari Brembo, bampar belakang bersama sistem dwi ekzos dan banyak lagi.\n\nRuang dalaman Perodua Myvi GT juga mengalami perubahan yang lebih menarik dimana dua kerusi jenis bucket dibalut dengan kulit jenis Alcantara telah dipasangkan bersama stereng bentuk D dan juga kemasan warna merah yang memberi sebuah imej yang moden, garang dan menarik kepada konsep khas dari Perodua.\n\nPerodua juga akan mempamerkan dua buah kenderaan konsep mereka sewaktu KLIMS 2018 iaitu model sedan X Concept dan juga sneak peak kepada konsep model SUV yang boleh diintai di bahagian pameran mereka. Untuk maklumat lanjut, layari www.perodua.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nVolvo \n\nVolvo Trucks Malaysia sumbang RM10,650 untuk mangsa tragedi Palu, Indonesia \n\n\nPosted on January 10, 2019 by Sep Irran \n\n\n\nTragedi gempa bumi dan tsunami yang melanda bumi Palu, Indonesia pada 28 September 2018 lepas telah meragut hampir 2,000 nyawa dan ramai lagi cedera parah. Dalam usaha untuk membantu mangsa bencana, Volvo Trucks Malaysia telah menyumbangkan RM 10,650 kepada Mercy Malaysia iaitu sebuah organisasi bantuan kemanusiaan berdedikasi untuk membantu mereka yang memerlukan sokongan di Palu.\nLebih dari 70,000 rumah telah musnah dalam nahas tersebut dimana ia berpunca dari satu gempa bumi bermagnitud 7.5 di skala Richter. Gempa bumi ini juga menghasilkan gelombang tsunami setinggi enam meter yang telah menghentam Sulawesi selaju 80km/j.\n\nBagi mereka yang berjaya menyelamatkan diri, usaha untuk segala jenis bantuan dan penyelamatan masih dijalankan sehingga hari ini dimana terdapat banyak kerosakan besar lebih-lebih lagi terhadap struktur di bahagian bandar tepi pantai.\nSumbangan dari Volvo Trucks Malaysia telah disampaikan kepada Pengarah Eksekutif Mercy Malaysia, Encik Amran Mahzan dari Pengarah Urusan Volvo Trucks Malaysia, Encik Mitch Peden. Untuk sebarang maklumat lanjut, layari www.volvotrucks.my.\nAdvertisements",
        "CB1000R\nHonda\nNeo Sports Caf\nTunggang Uji \n\nTunggang Uji Honda CB1000R Neo Sports Caf \n\n\nPosted on March 8, 2019 by Zarul Faiz \n\n\n\n\nMotosikal Honda CB1000R adalah model utama dalam rangkaian Neo Sports Caf Honda.\nIa menawarkan pengendalian yang hebat untuk penunggangan harian.\nPenunggang baharu dengan mudah boleh belajar menunggangnya dan tidak akan cepat berasa bosan.\n\n\nMotosikal Honda CB1000R Neo Sports Caf telah hadir menggantikan pendahulunya, juga bergelar CB1000R.\nDi mana model sebelum ini bercirikan beberapa buah rekaan ranggi yang telah mendapat sambutan yang bercampur baur antara para peminat, ia juga datang dengan lengan ayun satu sisi yang cukup mengagumkan. Jadi, Honda telah merombak semula model berkenaan dan memperkenalkan sebuah segmen baharu, yang di beri nama Neo Sports Caf.\n\nMotosikal dalam rangkaian Neo Sports Caf datang dengan reka bentuk yang menggabungkan rekaan tradisional dengan olahan yang baharu. Motosikal-motosikal ini bercirikan lampu hadapan bulat yang digabungkan dengan elemen yang terkini. Honda menegaskan bahawa rangkaian ini bukanlah terdiri daripada motosikal lumba naked mahu pun motosikal replika.\nEnjin inline-Four, 998cc itu, seperti mana yang kebiasaannya bagi enjin Honda, cukup lancar dan senyap sekali. Diambil daripada CBR1000RR Fireblade versi yang terdahulu, ia menawarkan lebih banyak daya kilas pada tahap rendah dan sederhana. Namun begitu, pengeluar tersebut buukan sekadar mengambil enjin itu begitu sahaja; jurutera mereka telah merombak semula secara keseluruhan dan melengkapkannya dengan omboh aluminium tempa, injap yang lebih besar, valve lift yang lebih tinggi, liang masukan yang lebih besar, dan kebuk pembakaran baharu bagi membolehkan aliran wasap yang lebih baik.\n\nCiri-ciri lain termasuklah nisbah gear yang lebih rapat dioptimakan untuk prestasi jalan raya, dengan erti kata lain, pemecutan yang lebih baik dan juga menggunakan klac gelincir.\nDari segi kelengkapan elektronik pula, motosikal ini dilengkapi dengan pendikit ride-by-wire, dan dengan ini membolehkan kehadiran empat mod penunggangan (Standard, Sport, Rain, User). Selain itu, ia didatangkan dengan kawalan cengkaman yang dipanggil Honda Selectable Torque Control (HSTC).\n\nUntuk casisnya pula, forknya adalah fork Showa BPF boleh laras sepenuhnya manakala penyerap hentakan belakangnya boleh dilaras untuk pra muatan pegas dan redaman lantunan. Roda lebarnya yang diliputi dengan tayar 190/55ZR17 telah dipaut pada lengan ayun satu sisi.\n\nOk, cukup setakat itu mengenai motosikal ini. Masa untuk menunggangnya.\nEnjinnya hidup dengan bunyi vroom yang bergema. Ekzos standardnya mungkin nampak biasa-biasa sahaja, namun ia berbunyi merdu dan mengaum pada kitaran yang lebih tinggi.\n\nPosisi menunggangnya adalah antara posisi sporty yang agresif dan posisi penunggangan harian yang praktikal. Ianya seperti kebanyakan motosikal lain yang ada dalam segmen motosikal naked open class.\nDi atas kertas, motosikal ini mungkin kedengaran agak menggerunkan untuk ditunggang, namun ia nyata sebuah motosikal yang amat mudah untuk dikendalikan. Tunggangannya cukup jinak sekali seperti seekor kucing ketika anda menunggangnya dengan santai tetapi, si kucing ini boleh berubah menjadi harimau kumbang apabila anda mahukannya. Pemecutan garis lurusnya cukup dirasai tetapi tidaklah sehingga hendak tercabut lengan anda.\n\nDalam bandar, pengendalian motosikal CB1000R ini cukup baik sekali. Ianya mudah untuk ditunggang ketika menyelusuri kesesakan trafik, dan anda boleh manfaatkan daya kilasnya untuk memecut. Breknya juga sama hebatnya, menawarkan cengkaman mula yang ampuh walaupun dengan hanya satu jari.\nSelain itu, kami cukup suka dengan suspensinya yang lembut itu, terutamanya di dalam bandar. Bonggol dan lubang ditangani dengan cukup senang sekali.\n\nBagaimana pun, anda perlu berhati-hati dengan tahap kelembutan itu sewaktu menunggang dengan laju di atas jalan raya yang bersimpang siur. Forknya tiada masalah, kerana ianya boleh dilaras sepenuhnya. Tetapi penyerap hentakan belakangnya pasti akan menghadapi masalah dengan jenis jalan raya yang beralun-alun yang ada di Malaysia ini. Sering kali kita dapati bahagian belakang berpogo (bergerak ke atas dan bawah). Kebiasaannya, ianya bukan satu masalah bagi motosikal dengan jarak antara roda yang panjang, namun, jarak antara roda CB1000R yang pendek menambah lagi pada masalah ini, menyebabkan bahagian hadapan ditolak ke bahagian luar selekoh.\nKami dengan pantas mempelajari untuk memandu arah motosikal memasuki selekoh dengan lebih lancar dan secara lebih santai. Ini kerana motosikal ini tidak suka ditukar arah memasuki selekoh lewat, jadi anda kena masuk selekoh dengan lebih awal.\n\nWalaupun begitu, motosikal Honda CB1000R Neo Sports Caf ini adalah motosikal yang baik untuk penunggang baharu dalam kategori open-class. Ianya sebuah motosikal yang anda boleh pelajari, dan tidak akan cepat berasa bosan dengannya.\n\nAdvertisements",
        "BERITA ANTARABANGSA\nKTM\nmotogp\nMotoGP 2019\nRC16 MotoGP \n\nMotoGP: Pedrosa Tidak Dapat Menghadiri Ujian Pemanas KTM Di SIC \n\n\nPosted on January 11, 2019 by Zarul Faiz \n\n\n\n\nTulang selangka kanan Dani Pedrosa telah tercedera semula.\nDan oleh kerana itu, dia tidak dapat menghadiri ujian pemanas di SIC.\nTulang itu telah tercedera sewaktu latihan fizikal, dan bukannya akibat kemalangan.\n\n\nPara peminat Dani Pedrosa pasti berasa hampa tidak dapat menyaksikan aksinya sewaktu ujian pemanas di SIC (Litar Antarabangsa Sepang) pada bulan Februari di atas jentera KTM RC16.\nDia telah mengalami kecederaan semula pada tulang selangka kanan, dan ianya bukanlah akibat kemalangan tetapi melalui satu gesture of strength, seperti mana yang telah dilaporkan dalam sebaran akhbar. Ini bermakna yang penunggang berkenaan mungkin sekali tercedera ketika melakukan latihan fizikal.\n\nKecederaan tersebut adalah akibat telah dua kali mengalami kecederaan patah tulang selangka tersebut dan memerlukan pembedahan untuk dipasang plet besi. Dan oleh kerana itu, tulang selangka tersebut telah terdapat lesi sklera (sclerotic lesion) yang melembabkan pertumbuhan semula. Tambahan pula, osteoporosis telah mula merebak akibat kekurangan aliran darah, menyebabkan tulang rapuh.\nKecederaan pada tulang selangka kanannya itu memerlukan satu lagi pembedahan dan tempoh pemulihan yang panjang sebelum dia boleh kembali untuk menunggang uji jentera KTM.\nDani Pedrosa telah bersara dari pasukan Repsol Honda dan juga perlumbaan kompetitif MotoGP pada tahun lalu. Dia kemudiannya mengumumkan bahawa dia akan mengambil peranan sebagai penunggang uji bagi pasukan pengilang KTM. Dia telah menunggang jentera KTM RC16 sewaktu ujian pasca musim di Jerez dan Valencia dan memberikan maklum balas kepada pasukan.\nAdvertisements",
        "BERITA ANTARABANGSA\nducati\nMultistrada 950\nMultistrada 950 S \n\nDucati Multistrada 950 S 2019 Dan Ducati Multistrada 950 2019 Menawarkan Lebih Banyak Perincian \n\n\nPosted on November 9, 2018 by Zarul Faiz \n\n\n\n\nModel Ducati Multistrada 950 S 2019 dan Ducati Multistrada 950 2019 telah dilancarkan di EICMA 2018.\nKedua-dua buah model ini telah dikemaskini dengan perincian baharu, di mana model S dilengkapi dengan spesifikasi yang lebih tinggi.\nMotosikal 950 S merapatkan jurang dengan model Multistrada 1260.\n\n\nKami telah melaporkan sebelum ini bahawa Ducati telah diintip sedang menguji sebuah Multistrada 950 baharu dan khabar angin tersebut ternyata benar. Ducati telah melancarkan kedua-dua model Ducati Multistrada 950 S 2019 dan Multistrada 950 2019 di acara pertunjukan EICMA 2018.\nDucati Multistrada 950 Yang Dikemaskini Sedang Diuji\n\nCocok dengan gelaran S-nya itu, model Ducati Multistrada 950 S 2019 menawarkan lebih banyak perincian. Ia akan menjadi model yang merapatkan jurang antara motosikal asas Multistrada 950 dan saudara mereka yang lebih besar, Multistrada 1260. Model asas Multistrada 950 akan kekal sebagai pilihan tahap permulaan, tetapi ia juga akan disertakan dengan beberapa buah perincian yang baharu.\n\nCiri-ciri yang baharu pada kedua-dua Multistrada 950 S dan Multistrada 950 adalah:\n\nVehicle Hold Control untuk permulaan dakian.\nKlac hidraulik.\nLampu isyarat mati-kendiri.\nBosch Cornering ABS.\n\n\nSelain daripada perincian di atas, model Multistrada 950 S juga dilengkapi dengan:\n\nSuspensi elektronik semi-aktif Skyhook Sach.\nQuickshifter dwi-arah.\nLampu hadapan LED penuh.\nPaparan TFT.\nSuis gear backlit.\n\nCornering ABS berasaskan IMU juga sebahagian daripada langkah Ducati untuk melengkapkan ke semua model 2019 mereka dengan ciri berkenaan.\nSelain itu, model Multistrada 950 S 2019 juga didatangkan dengan reraup baharu yang diambil dari motosikal Multistrada 1260. Lengan ayunnya juga telah dicat dengan warna hitam.\n\nPelanggan boleh memilih untuk melengkapkannya dengan roda berjejari wayar sekiranya mereka ingin membawa motosikal ini di atas jalan tanah merah.\nEnjinnya kekal sama seperti model Multistrada 950 asas. Enjin V-Twin 937cc, 90 (Ducati gelarnya sebagai L-Twin) menghasilkan 111hp dan 96Nm tork. Model 950 S adalah seberat 230kg dengan tangki bahanapi sebesar 20 liter. Motosikal 950 asas pula seberat 223kg.\n\nAdvertisements",
        "BERITA TEMPATAN\nMoto Malaya \n\nPratonton Eksklusif Diavel 1260 S, Jentera Luar Biasa Ducati \n\n\nPosted on May 25, 2019 by Amirul Azreen \n\n\n\nPengamal media permotoran dan ahli Desmo Owners Club (DOC) Malaysia telah dijemput bagi menyaksikan pra-tonton ekslusif Ducati Diavel 1260 S dalam satu majlis iftar yang dianjurkan Next Bike Sdn Bhd, pengedar rasmi jenama Ducati di Malaysia.\n\nUnik dan luar biasa, dua perkataan yang sesuai digunakan bagi menceritakan tentang Diavel 1260 S. Model ini mampu mencuri tumpuan semua lapisan masyarakat dengan rekaan lain dari yang lain.\n\nJadi tidak hairanlah model asas Diavel 1260 S telah berjaya merangkul anugerah Red Dot Award 2019: Best of the Best!\nDiavel 1260 S dilengkapi enjin Testastretta DVT bersesaran 1,262 cc yang berkemampuan menghasilkan 159 hp pada 9,500 rpm dan 12 Nm pecutan.\n\nDilengkapi dengan chasis yang telah dikemaskini, jentera ini kini lebih responsif dalam apa jua permukaan jalan dan dilengkapi sistem brek setaraf dengan sport bike  perlu diingat Diavel 1260 S adalah bercirikan cruiser!\n\nBagi memudahkan tunggangan, Diavel 1260 S turut didatangkan dengan Bosch Cornering ABS, penyerap hentakan Ohlins boleh laras di bahagian depan dan belakang, serta sistem brek berprestasi tinggi!\nBukan itu sahaja, model ini turut dilengkapi Ducati Quick Shift up & down (DQS) yang didatangkan secara standard.\nPeminat Ducati boleh berkunjung ke pengedar Ducati seluruh negara bagi menyaksikan model ini dengan lebih dekat. Ikuti perkembangan lanjut di laman Facebook Ducati Malaysia.\nDalam perkembangan sama, Next Bike Sdn Bhd telah menjemput pengamal media dan DOCM bagi sesi berbuka puasa di Pusat Pameran Ducati Malaysia baharu. Majlis iftar tersebut meraikan peminat Ducati seluruh negara dan mengeratkan lagi hubungan antara pengamal media dan peminat jenama motosikal Itali itu.\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Helmet\nHJC\nHJC\nHJC Helmets\nRPHA 70 ST\nWolverine \n\nHJC RPHA 70 ST Wolverine Diperkenalkan \n\n\nPosted on April 8, 2019 by Zarul Faiz \n\n\n\n\nHJC Helmets baharu sahaja memperkenalkan helmet HJC RPHA 70 ST Wolverine.\nKemasan grafiknya menampilkan watak Marvel Comics popular berkenaan dengan cakaran tanda pengenalannya.\nHelmet RPHA 70 ST ini merapatkan jurang antara helmet sport touring dan helmet perlumbaan.\n\n\nPengeluar helmet terkemuka dari Korea Selatan, HJC, telah memperkenalkan model helmet HJC RPHA 70 ST Wolverine.\nHelmet HJC RPHA 70 ST ini dihasilkan bagi merapatkan jurang antara helmet perlumbaan dan helmet sport touring. Dan oleh itu, ianya salah sebuah dari sejumlah kecil helmet sport touring yang mendapat pengiktirafan FIM. Pensijilan ini bermakna anda boleh menggunakan helmet ini dalam perlumbaan yang diiktiraf oleh FIM.\n\nSebagai sebuah helmet sport touring, helmet ini memiliki segala ciri yang dikaitkan dengan perjalanan jarak jauh termasuklah cermin pelindung matahari drop-down, lohong udara yang besar, dan sisipan cermin pelindung anti-kabus.\n\nHelmet RPHA 70 ST ini adalah helmet sport touring dan perlumbaan rasmi BikesRepublic.com dan MotoMalaya.\n\nKini, HJC telah membawakan anda satu lagi ciptaan dari kerjasama mereka bersama Marvel Comics. Untuk kali ini, mereka bawakan rekaan Wolverine.\n\nKemasan grafiknya menampilkan renungan mata yang tajam di atas bukaan helmet dan cakaran tanda pengenalan dari cakar watak berkenaan.\n\nAntara ciri menarik helmet RPHA 70 ST ini adalah:\n\nBinaan Advanced P.I.M. Plus (Premium Integrated Matrix Plus): karbon fiber dan fabrik hibrid gentian kaca bagi rintangan gegaran yang dipertingkatkan.\nLohong masukan dan ekzos atas untuk aliran udara maksimum.\nSuis lohong belakang untuk kawalan mudah aliran udara.\nCermin pelindung matahari bertinta asap anti kabus yang boleh diturunkan dengan pantas.\nSistem penggantian cermin pelindung RapidFire: pemasangan dan penanggalan cermin pelindung boleh dilakukan tanpa menggunakan peralatan dan pantas.\nPenanggalan pad pipi kecemasan.\nBahagian dalaman Multicool dengan fabrik anti-bakteria canggih yang memberikan penyerapan kelembapan yang dipertingkatkan dan pengeringan cepat.\nPad atas kepala dan pipi boleh ditanggal dan dibasuh.\nCermin pelindung anti kabus HJ-26.\nDidatangkan dengan sisipan cermin pelindung anti kabus.\nRekaan EPS yang boleh digunakan dengan cermin mata.\nMemenuhi piawaian ECE 22.05.\nProduk rasmi Marvel.\n\n\nHJC Helmet Malaysia telah memaklumkan kami bahawa helmet ini bakal tiba di tanah air kita nanti. Untuk dapatkan maklumat lanjut, sila layari laman Facebook mereka.\n\nAdvertisements",
        "BERITA ANTARABANGSA\nMotosikal Buatan Khas \n\nBoss Hoss Lamborghini Motosikal Buatan Khas Bruce Wayne? \n\n\nPosted on March 21, 2019March 21, 2019 by Zarul Faiz \n\n\n\n\nMotosikal buatan khas tiga roda Boss Hoss Lamborghini ini telah ditempah oleh seorang pelanggan di Jerman.\nIa menggabungkan sebuah motosikal Boss Hoss dengan sebuah Lamborghini Aventador.\nMaklumat terperinci enjinnya tidak dapat dipastikan, tetapi kemungkinan besar ianya adalah sebuah enjin Corvette V-8 LS 445, 6,200cc.\n\n\nAnda ada segudang penuh motosikal dan kereta yang jarang digunakan dalam garaj anda, termasuklah sebuah motosikal cruiser Boss Hoss V-8 dan sebuah kereta Lamborghini Aventador. Apakah yang akan anda lakukan? Apakah yang akan ANDA buat dengannya?\nJadikannya sebuah kacukan motosikal tiga roda/Lambo!\nBarangkali itulah kesnya di sini, apabila seorang pelanggan telah menempah binaan motosikal buatan khas ini. Tanggapan pertama anda mungkin mengatakan motosikal buatan khas ini adalah hasil ciptaan Boss Hoss Amerika Syarikat, dan anda tidak salah sepenuhnya, kerana motosikal ini telah dihasilkan oleh cawangan Boss Hoss yang berada di Jerman.\n\nMenjana raksasa buas ini adalah sebuah enjin Corvette V-8, LS 445, 6,200cc (ya! 6,200cc!) 445hp, 445 lb. ft. Penjana kuasa ini adalah enjin pilihan pengasasnya, Monte Warne, sejak penghasilan motosikal Boss Hoss yang pertama pada tahun 1990.\nWalaupun motosikal buatan khas tampak menakjubkan, dalam hati kami ada rasa sedikit sedih melihat sebuah motosikal dan sebuah kereta dikorbankan bagi menghasilkan kacukan ini. Namun tidak dinafikan, ia pasti menarik perhatian ramai ke mana sahaja motosikal tiga roda buatan khas ini pergi!\n\nAdvertisements",
        "BERITA TEMPATAN\nKereta\nMercedes-Benz Malaysia \n\nMercedes-Benz Malaysia lancar TIGA SUV baharu! Dari RM915,888 \n\n\nPosted on November 14, 2018 by Sep Irran \n\n\n\nMercedes-Benz Malaysia (MBM) baru sahaja melancarkan tiga SUV terkini mereka iaitu Mercedes-AMG GLC 63 S 4MATIC, Mercedes-AMG GLC 63 S Coupe 4MATIC dan Mercedes-AMG G 63. Model-model ini merupakan model berprestasi tinggi yang digabungkan dengan reka bentuk dan karakteristik sebuah SUV premium untuk pasaran negara.\n\nDari segi prestasi, model GLC 63 S dan GLC 63 S Coupe didatangi dengan enjin AMG 4 liter jenis V8 biturbo yang mampu 510hp dan 700Nm tork maksimum. Segala kuasa dikawal oleh kotak transmisi AMG SPEEDSHIFT MCT 9-kelajuan yang memberi prestasi pertukaran gear yang lebih pantas dan juga fungsi double-declutching.\n\nTerdapat empat mod memandu berbeza yang ditawarkan oleh sistem AMG Dynamic Select iaitu Comfort, Sport, Sport Plus dan Individual. Mod-mod berlainan ini memberi gaya pemanduan yang lebih dinamik dimana sistem mampu mengubah karakteristik enjin, transmisi, suspensi, dan lain-lain. Jika anda inginkan lebih kawalan (dan keseronokan), terdapat butang M yang memberi pemandu kawalan secara manual melalui sistem paddle shifter di belakang stereng.\n\nAspek ketangkasan pemanduan juga telah dikemaskinikan dengan tambahan sistem suspensi AMG jenis multi-chamber air suspension yang memberi lebih kestabilan dan ketepatan posisi stereng kepada para pemandu.\n\nDari segi reka bentuk luaran, siri GLC 63 4MATIC merupakan kenderaan Mercedes-AMG Performance pertama yang didatangkan dengan gril hadapan Panamericana yang sebelum ini hanya boleh didapati dari siri kereta sport AMG GT. Aspek-aspek lain seperti apron depan ala sayap jet dan splitter besar memberi imej dan juga prestasi yang lebih sporty.\n\nJika anda inginkan lebih keistimewaan, MBM juga menawarkan pakej AMG Night iaitu sebuah pakej yang mengandungi warna hitam jenis high-gloss, rim AMG 21 inci, tempat duduk sport dengan kulit jenis Nappa serta lain-lain.\n\nMercedes-Benz Malaysia turut melancarkan Godfather of SUV iaitu Mercedes-AMG G 63 yang merupakan sebuah jentera off-road berprestasi tinggi. Jika dibandingkan dengan siri GLC 63 di atas, Mercedes-AMG G 63 ini menghasilkan 75 lebih kuasa kuda pada 585hp!\n\nGandingan kuasa serta tork maksimum 850Nm, model G 63 ini mampu memecut dari 0 hingga 100km/j dalam masa 4.5 saat sahaja serta kelajuan maksimum 240km/j! Semua ini berjaya dilakukan dengan penggunaan enjin 4 liter V8 Biturbo dengan gandingan transmisi AMG Speedshift TCT 9-kelajuan serta spesifikasi AMG istimewa yang lain.\n\nTerdapat lima mod memandu bagi model G 63 dalam pilihan Dynamic Select iaitu Slippery, Comfort, Sport, Sport+, dan Individual. Terdapat juga tiga pilihan mod memandu untuk kegunaan off-road iaitu Sand, Trail dan Rock yang akan memberi lebih pemanduan dinamik untuk pelbagai jenis keadaan jalan.\n\nMercedes-Benz Malaysia telah menetapkan harga bagi tiga model SUV baharu mereka pada:\nMercedes-AMG GLC 63 S 4MATIC  RM915,888.00*\nMercedes-AMG GLC 63 S Coupe 4MATIC  RM933,888.00*\nMercedes-AMG G 63  RM1,464,888.00*\n*harga termasuk cukai SST\nUntuk maklumat lanjut, layari www.mercedes-benz.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMercedes-Benz C-Class 2019 diperkenalkan  Dari RM259,888\n\nAdvertisements",
        "BERITA TEMPATAN\nMoto Malaya \n\nRM15,000 Menanti Pemilik Isuzu D-Max Dengan Perbatuan Tertinggi! \n\n\nPosted on June 27, 2019 by Amirul Azreen \n\n\n\nSebagai penghargaan terhadap pemilik Isuzu D-Max di Malaysia, Isuzu Malaysia mahu memberi ganjaran terhadap pemilik yang telah merekodkan perbatuan yang tinggi dengan kenderaan mereka menerusi Cabaran Super Mileage!\nPemilik D-Max hanya perlu menghantar maklumat terperinci secara atas talian (online) sebelum 31 Julai 2019 untuk berpeluang memenangi hadiah utama, RM15,000!\nKetua Pegawai Operasi Isuzu Malaysia, Masayuki Suzuki menyatakan keinginannya untuk bertemu dengan pemilik Isuzu D-Max.\nKebanyakan pemandu Isuzu merekodkan perbatuan tinggi susulan setiap kenderaan Isuzu menawarkan kebolehpercayaan yang tinggi dan kos penyelenggaraan yang rendah.\nSekaligus ia bukan senario yang pelik apabila rata-rata daripada mereka merekodkan perjalanan beratus kilometer dalam masa seminggu. Kami berkenan untuk bertemu dengan pemilik sedemikian untuk mengetahui bagaimana jentera Isuzu membantu mereka setiap hari,katanya.\nPeraduan ini dibuka kepada pemilik individu dan korporat yang telah merekodkan minimum 200,000km dengan kenderaan mereka. Menerusi laman sesawang Isuzu Malaysia, pemilik yang perlu mengikuti arahan mudah untuk memuat naik bukti mereka telah melebihi perbatuan minimum ditetapkan termasuk keadaan kenderaan mereka.\nPemilik yang merekodkan perbatuan tertinggi akan membawa pulang hadiah bernilai lebih daripada RM38,888.\nLayari isuzumalaysia.net untuk maklumat lanjut.\nAdvertisements",
        "BERITA ANTARABANGSA\nBERITA TEMPATAN\nHonda\nKawasaki\nMoto Malaya\nYamaha \n\nIni 10 Motosikal Paling Hodoh Pernah Dihasilkan Di Dunia! \n\n\nPosted on May 1, 2019 by Amirul Azreen \n\n\nCantik adalah subjektif, apa yang cantik di mana anda mungkin tidak bagi orang lain. Senario sama juga boleh diterapkan dalam dunia motosikal apabila ada di antara kita yang berpendapat sesetengah motosikal itu cantik sementara ada yang berpendapat sebaliknya.\nBagaimanapun, komuniti pencinta dua roda bersetuju wujud beberapa jentera yang sememangnya tidak menampakkan ciri-ciri sedap mata memandang.\nMenurut Ride Apart, berikut 10 motosikal paling buruk yang pernah dihasilkan di dunia:\n1. BMW K1 1988\nSumber: Perico001 @ Flickr\nBMW cuba memberi penekanan dalam menghasilkan aerodinamik yang terbaik bagaimanapun, langkah itu tidak semestinya menghasilkan jentera yang seksi. Dalam kes ini, apa yang berlaku adalah terhasilnya sebuah jentera yang memiliki fender paling buruk.\n2. KTM 690 2007\nSumber: Brett Rockwell @ Flickr\nPelik bagaimana satu komponen mampu merosakkan imej keseluruhan sebuah motosikal. Itulah yang berlaku apabila KTM bertindak meletakkan paruhdi bahagian depan. Muncung depan itu turut mengingatkan pada watak Phineas dalam Phineas and Ferb bukan?\n3. Honda DN-01\nSumber: Ranieri Aguilar @ Flickr\nHonda DN-01 atau Do Not Own One merupakan antara langkah pertama Honda dalam penghasilkan motosikal sports cruiser yang futuristik. Meskipun menggunakan single-sided swing-armsseperti yang didapati pada jentera Ducati sekarang namun ciri-ciri lain langsung tidak memikat mata yang memandang.\n4. Buel RR 1000 BattleTwin\nSumber: Catalog Master @ Flickr\nKes sama seperti BMW K1, kerana terlalu fokus dalam menghasilkan jentera yang aerodinamik, reka bentuk Buell RR 1000 BattleTwin pun boleh membuatkan individu seperti Suhaimi Saad percaya bahawa bumi ini bulat.\n5. BMW R1200ST\nSumber: BSMK1SV @ Flickr\nBMW sentiasa menghasilkan jentera yang kelihatan cantik tetapi tidak bagi BMW R1200ST. Seperti model KTM 690 tadi, rekaan bahagian depan model ini mencacatkan rupa keseluruhan jentera. Gabungan lampu depan yang memanjang dan grill ikonik BMW kelihatan tidak menjadi.\n6. Aprilia Starck Moto 6.5\nSumber: Rudy Picke @ Flickr\nAsalnya rekaan Phiippe Starck  pereka Perancis  mahu mengambil pendekatan baharu dalam rekaan motosikal. Ramai yang memuji reka bentuk ekzos bagaimanapun perkara sama tidak boleh diperkatakan dengan gaya perut ibu mengandung serta kedudukan kerusi yang agak kekok.\n7. MV X Zagato F4Z\n\nZagato  sebuah syarikat berpangkalan di Milan  sememangnya terkenal dengan menghasilkan kenderaan yang lebih eksotik dengan menaik taraf Aston Martin dan Maserati. Jadi ketika mereka mengumumkan keputusan untuk mengolah semula MV Augusta Tamburini, ramai yang teruja. Bagaimanapun, hasilnya gagal membuat komuniti motosikal terpegun sebaliknya rata-rata berpendapat Zagato harus kekal dengan jentera empat roda.\n8. Morbidelli V8\nSumber: BrENDURO @ Flickr\nMeskipun menghasilkan enjin lapan silinder namun rekaan keseluruhan motosikal mampu menyakitkan mata yang melihat. Bukan itu sahaja, model ini turut dijual pada harga GBP90,000 (RM483 ribu)!\n9. Johammer J1\nSumber: These Picture Are Entirely Bad @ Flickr\nDihasilkan oleh syarikat Austria dengan rekaan Leonie dan Jean-Marie Lawniczak. Jentera elektrik ini merupakan motosikal paling hodoh yang pernah dihasilkan di dunia. Lihat sahaja handlemotosikal yang seakan menyerupai antena serangga!\n10. Bimota Mantra\n\nJangan keliru dengan Nimota, Bimota  pengeluar motosikal Itali  selalunya menghasilkan jentera yang cantik namun tidak bagi kes Mantra. Segalanya tentang motosikal ini kelihatan tak kena. Terutamanya bahagian depan yang seakan tidak siap sepenuhnya.\nBagaimanapun, penting untuk diingatkan bahawa cantik itu adalah subjektif. Meskipun rata-rata penggemar dua roda mengatakan barisan motosikal ini kelihatan hodoh pastinya ada sahaja yang berpendapat sebaliknya.\n(SUMBER: RideApart)\nAdvertisements",
        "BERITA TEMPATAN\nKereta\nProton \n\nLebih 1,000 unit Proton X70 dihantar sempena Tahun Baru Cina! \n\n\nPosted on February 9, 2019 by Sep Irran \n\n\n\nPada 2 Februari 2019 lepas, Proton Edar Sdn Bhd telah mengadakan rumah terbuka Tahun Baru Cina 2019 kepada semua pelanggan mereka. Sebanyak 74 pusat 3S dan 4S Proton telah mengambil bahagian dalam rumah terbuka besar-besaran ini dimana lebih dari 1,000 unit Proton X70 berjaya dihantar kepada para pelanggan.\n\nIni merupakan hantaran Proton X70 terbesar setakat ini dalam sejarah Proton setakat ini. Acara rumah terbuka Tahun Baru Cina 2019 ini juga menyatukan pelanggan semua kaum dari semua lapisan masyarakat menjadi sebahagian daripada peristiwa yang tidak dapat dilupakan untuk Proton dan para pelanggan mereka.\n\nAcara ini dilakukan untuk menjangkau jangkaan para pelanggan Proton supaya mereka dapat berkongsi waktu istimewa ini dengan sebanyak mungkin pelanggan sambil mendidik pelanggan tentang SUV baharu mereka.\nSemasa acara itu, pelanggan yang menerima Proton X70 baharu mereka telah diberi taklimat mengenai USP yang membuat SUV baharu mereka istimewa dan juga diajar bagaimana untuk mengaktifkan ciri-ciri tersebut.\nPersembahan komprehensif telah disampaikan oleh pengurus selepas jualan di setiap pusat pameran dalam usaha untuk memberikan pemahaman yang lebih besar tentang kenderaan mereka agar pemilik dapat memaksimumkan kesenangan memandu yang lebih selesa, mudah dan selamat.\n\nPara pelanggan yang menghadiri acara itu juga ditemuramah tentang apa yang menarik mereka kepada Proton X70, yang akan digunakan ketika masa untuk merancang dan memasarkan model PROTON masa depan. Untuk maklumat lanjut, layari www.proton.com.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nJom Berkhemah Dengan Modenas Dominar Explore The Unexplored! \n\n\nPosted on July 3, 2019 by Amirul Azreen \n\n\n\nPengembaraan Modenas Explore the Unexplored Ride kini telah sampai ke penghujungnya minggu depan dan bagi mengakhiri program epik ini, Modenas telah menyediakan program yang istimewa bagi para peserta.\nBagi edisi kali ini, pengembaraan akan bermula pada pagi 13 Julai 2019 daripada Juru Auto City, Perai dan akan menuju ke Cameron Highlands untuk menikmati cuaca dingin.\n\nKonvoi kemudiannya akan turun ke Bentong menerusi jalan Cameron Highlands  Sungai Koyan sebelum menuju ke destinasi terakhir yang terletak di Rimba Valley Motocamp di mana peserta akan berkhemah di tepi sungai yang jernih sambil ditemani bintang-bintang di langit pada waktu malam.\n\nRimba Valley Motocamp turut merupakan tuan rumah kepada Rimba Raid yang akan berlangsung seminggu kemudian.\nPeserta hanya perlu menanggung kos minyak motosikal masing-masing sementara segala makanan, minuman serta tempat penginapan akan disediakan pihak Modenas, jadi usah risau!\n\nInisiatif Explore the Unexplored bermula selepas Modenas Dominar D400 dilancarkan di Malaysia. Seperti namanya, ia membuka peluang kepada pemilik Dominar bukan sahaja untuk menjelajah seluruh Malaysia dengan jentera kesayangan mereka malah berkongsikan pengalaman dengan pemilik Dominar D400 di seluruh dunia!\n\nBukan itu sahaja, peserta turut berpeluang untuk memenangi pelbagai hadiah menarik menerusi pertandingan gambar terbaik bersama jentera Dominar masing-masing.\nDiingatkan peluang ini terbuka untuk pemilik Modenas Dominar D400 sahaja dan atas faktor keselamatan serta memastikan kelancaran tunggangan, tidak dibenarkan untuk membawa penumpang (pillion).\nAnda yang berminat sila hantarkan email kepada [emailprotected]\nAdvertisements",
        "BERITA TEMPATAN\nMoto Malaya \n\nAnggota Polis Maut Dilanggar Motosikal Ketika Bertugas \n\n\nPosted on June 2, 2019 by Amirul Azreen \n\n\nGambar hiasan\nSeorang anggota polis berusia 27 tahun meninggal dunia ketika sedang menjalankan tugas apabila dilanggar oleh sebuah motosikal di KM23.2 Lebuhraya Linkedua, Johor Bahru, semalam.\nPelanggaran tersebut turut menyebabkan seorang lagi anggota polis tercampak ke atas jalan raya lantas mencederakannya.\nMangsa, Lans Koperal Mohd Ishraf Ismail, sedang melakukan pemeriksaan rutin terhadap sebuah van sebelum dilanggar dalam insiden yang berlaku sekitar jam 6.40 pagi.\nManakala rakan setugas, Lans Koperal Muhammad Syakir Safwan Khairudin mengalami kecederaan ringan dan dilaporkan berada dalam keadaan stabil.\nMenurut laporan The Star, mangsa bakal menamatkan syif bertugas ketika kejadian berlaku.\nSementara itu, penunggang motosikal terbabit turut mengalami kecederaan serius di bahagian kepala dan badan.\nKetua Polis Daerah Johor Bahru, Asisten Komisioner Mohd Taib Ahmad mengesahkan rakan setugas mangsa dan penunggang motosikal terbabit sedang dirawat di Hospital Sultanah Aminah.\nSiasatan awal mendapati jalan raya berada dalam keadaan lengang ketika kejadian dan polis sedang menyiasat insiden tersebut di bawah Seksyen 41(1) Akta Pengangkutan Jalan 1987.\nAdvertisements",
        "BERITA TEMPATAN\nlesen motosikal \n\nLesen Motosikal Percuma Di Terengganu Bermula Dari 1 Februari \n\n\nPosted on January 10, 2019 by Zarul Faiz \n\n\n\n\nKerajaan Negeri Terengganu kini sedang menawarkan lesen motosikal percuma.\nProgram ini bermula dari 1 Februari dan akan berakhir pada 1 Mac 2019.\nIanya terbuka bagi penduduk berusia dari 16 hingga 40 tahun.\n\nKerajaan negeri Terengganu sedang menawarkan lesen motosikal percuma bermula dari 1 Februari 2019.\nTawaran ini adalah bagi membantu penduduk yang berusia antara 16 hingga 40 tahun untuk memiliki lesen motosikal B2 mereka. Anggaran kira-kira 25,000 orang calon dijangka akan mengambil bahagian dalam Lesen Motosikal Terengganu Sejahtera (LMTS) ini.\nPendaftaran melalui portal atas talian dan secara manual akan dibuka bermula dari 1 Februari hingga 1 Mac 2019.\nPengerusi Jawatankuasa Pembangunan Belia, Sukan dan Badan Bukan Kerajaan (NGO) Negeri, Wan Sukairi Wan Abdullah telah memberitahu Harian Metro bahawa warga belia Terengganu bakal mendapat manfaat dari program ini.\nKami telah mengadakan mesyuarat dengan agensi-agensi yang terlibat, selain daripada mempromosikan dan mengedarkan borang-borang ke setiap Dewan Undangan Negeri (DUN), Institut Modal Insan Terengganu Sejahtera (i-MiTS), serta Majlis Pengurusan Komuniti Kampung (MPKK), ujar Wan Sukairi.\nCalon boleh menghantar borang yang lengkap diisi ke pejabat MPKK, DUN yang berhampiran. Di sana, permohonan-permohonan tersebut akan disemak mengikut syarat yang telah ditetapkan. ujarnya lagi.\nPenawaran lesen motosikal percuma adalah sebahagian daripada janji dan Manifesto Pilihanraya Umum ke-14 kerajaan negeri sekiranya mereka memenangi tampuk kepimpinan negeri. Sejumlah RM7 juta akan diperuntukkan bagi program ini mengikut perbentangan belanjawan negeri.\nAdvertisements",
        "BERITA ANTARABANGSA \n\nLG bekerjasama Dengan Microsoft demi revolusi industri automotif \n\n\nPosted on January 9, 2019 by Sep Irran \n\n\n\nLG Electronics (LG) bersama Microsoft telah menandatangani sebuah memorandum persefahaman untuk meningkat dan mengembang perniagaan sistem kenderaan autonomi dan infotainment. Di bawah terma perkongsian tersebut, LG akan mempercepat transformasi platform digital yang sedia ada untuk industri kenderaan dimana ia dilihat sebagai enjin kemajuan utama bagi syarikat itu dalam memanfaatkan teknologi Microsofts Azure cloud dan juga teknologi pintar buatan bersama dengan perisian memandu kendiri LG generasi masa depan.\nLG akan menggunakan Microsoft AI untuk Sistem Bantuan Pemandu Lanjutan (ADAS), Kamera Pemantauan Status Pemandu (DSM) dan produk camera hadapan Multi-Purpose dengan menggabungkan penyelesaian pembantu maya Microsoft dalam sistem infotainment LG. Dengan perkhidmatan Azure Data Box, data yang dikumpul di jalan raya boleh dimuat naik secara automatik untuk membantu perisian pemacu diri kendiri.\n\nDi samping itu, LG merancang untuk membina pembangunan dan pengujian digital inovatif menggunakan teknologi canggih. Unit komputer prestasi tinggi (HPC) dan unit pemprosesan grafik (GPU) yang disokong oleh sistem Azure akan mengurangkan masa yang diperlukan untuk perisian pemacu sendiri LGAI untuk belajar dan berkembang. Corak jalan dan trafik di bandar-bandar yang biasanya memerlukan lebih daripada satu hari untuk sistem memandu sendiri untuk fahami akan mengambil hanya beberapa minit dengan adanya Azure.\nMenurut Presiden Vehicle Component Solutions Company, Kim Jin-yong, Harapan kami adalah gabungan infrastruktur awan Microsoft yang maju dengan perniagaan komponen automotif LG yang giat berkembang akan mempercepatkan industri automotif secara keseluruhan. Kami yakin bahawa gabungan teknologi Microsoft dan LG akan mencipta penanda aras baharu dalam autonomi auto AI.\nAdvertisements",
        "BERITA TEMPATAN\nMoto \n\nRemaja Menjadi Mangsa Penipuan Dalam Jualan Motosikal Atas Talian \n\n\nPosted on April 30, 2019 by Zarul Faiz \n\n\n\n\nSeorang remaja telah ditipu apabila dia membeli motosikal di atas talian.\nPenjual berkenaan telah menggunakan kad pengenalan palsu, dan ramai yang telah menjadi mangsa penipuan tersebut.\nCara paling selamat untuk membeli motosikal adalah dengan memeriksa motosikal sendiri bersama dengan penjual.\n\n\nAda satu pepatah Melayu yang berbunyi, Beringat sebelum kena, berjimat sebelum habis. Tetapi, sudah menjadi lumrah manusia, kita mudah terliur dengan tawaran yang amat menggoda, bukan? dan atas sebab itulah seorang remaja telah ditipu apabila dia cuba membeli sebuah motosikal di atas talian.\nArvin Veerasegaran, 19 tahun, telah menyimpan wang sejak tiga bulan yang lalu dengan bekerja sambilan di sebuah hotel. Dia ingin membeli sebuah motosikal untuk kegunaan hariannya.\nJadi, apabila dia ternampak sebuah iklan di atas portal jual beli atas talian, Mudah.my, dia mengambil tindakan. Iklan tersebut adalah untuk sebuah motosikal Yamaha LC135 terpakai pada harga RM3,000, di bawah harga pasaran, iaitu RM4,000.\nPenjual tersebut turut menunjukkan kad pengenalannya sebagai bukti, meyakinkan Arvin untuk memindahkan jumlah keseluruhan sebanyak RM3,000. Penjual berkenaan kemudiannya memberitahu Arvin untuk datang ke kedai untuk mengambil motosikal yang dibelinya keesokan hari.\nPemilik kedai berkenaan, KS Wong Motor, telah pun membuat laporan polis sebelum ini, paling awal pada 4 Ogos 2018, setelah mendapati penipu terbabit telah menggunakan nama kedai tersebut. Mereka sekali lagi telah dikejutkan apabila Arvin datang dengan invois yang tertera nama kedai tersebut pada 19 April lalu.\nBukan Arvin seorang sahaja yang telah hadir ke kedai berkenaan untuk mengambil motosikalnya. Seorang lagi mangsa telah hadir pada hari yang sama untuk mengambil motosikal Yamaha NXV yang telah dibelinya. Semenjak itu, empat orang telah pun mengunjungi kedai berkenaan dan 20 orang lain telah menelefon bertanyakan tentang motosikal yang telah mereka beli.\nIanya didapati bahawa penipu terbabit telah menggunakan kad pengenalan palsu untuk membuka akaun bank.\nKami di sini ingin memberi pesanan kepada anda semua, berhati-hatilah ketika ingin membeli motosikal. Cara terbaik untuk membeli adalah dengan melihat dengan anak mata anda sendiri motosikal yang ingin dibeli bersama dengan penjualnya.\nSumber: The Star\nAdvertisements",
        "BERITA TEMPATAN\nMoto Malaya \n\nBlancpain 2019: Tunku Abdul Rahman Bakal Buat Penampilan Sulung \n\n\nPosted on March 10, 2019 by Amirul Azreen \n\n\nKredit foto: Facebook Jazeman Jaafar\nTunku Abdul Rahman Al-Haj Ibni Sultan Ibrahim, akan membuat penampilan pertama sebagai pelumba di siri Cabaran GT Dunia Blancpain Asia 2019 di Litar Antarabangsa Sepang pada 6 hingga 7 April ini.\nTunku Abdul Rahman bakal memandu jentera Mercedes-Benz AMG GT3 bagi pasukan Johor Motorsports Racing, yang dikendalikan oleh Triple Eight Race Engineering.\nJentera Mercedes Benz AMG GT3 itu turut menampilkan tulisan Johor dibahagian sisi dalam satu majlis yang dirasmikan Sultan Ibrahim di Dataran Bandaraya, malam tadi.\nMemetik laporan The Star, Tunku Abdul Rahman  yang akan digandingkan bersama pelumba negara dan anak jati Johor, Jazeman Jaafar  tidak dapat menyembunyikan keterujaannya dan berazam untuk melakukan yang terbaik dalam siri kali ini.\nSaya berasa bangga dengan saat ini kerana allahyarham datuk saya, Almarhum Sultan Iskandar Ibni Almarhum Sultan Ismail, juga merupakan bekas pelumba yang berjaya memenangi GP Johor 1960 dengan memandu jentera Mercedes, katanya.\nSementara itu, Jazeman turut meluahkan rasa bangga kerana dapat bergandingan dengan Tunku Abdul Rahman.\nSaya pernah beraksi bersama jentera Mercedes-Benz AMG GT3 pada 2016 di mana saya muncul naib juara dalam siri Endurance Blancpain.\nSaya berasa lega dapat kembali bersaing bersama jentera yang sangat kompetitif. Saya dapat berasakan kami mampu memberi saingan musim ini,jelasnya.\nCabaran GT Dunia Blancpain Asia 2019 merupakan siri perlumbaan melibatkan jentera segment GT3 dan GT4.\nSepang menjadi tuan rumah bagi pusingan pertama sebelum ke Buriram Thailand (11-12 May), Suzuka (22-23 Jun) dan Fuji (6-7 Julai) di Jepun.\nAdvertisements",
        "BERITA ANTARABANGSA\nMoto\nNorton Breitling Sport\nNorton Motorcyle Company \n\nNorton Breitling Sport Diperkenalkan \n\n\nPosted on April 12, 2019 by Zarul Faiz \n\n\n\n\nNorton telah bekerjasama dengan Breitling bagi menghasilkan model edisi terhad Norton Breitling Sport.\nHanya 77 unit ini yang akan dikilangkan.\nKedua-dua syarikat ini memiliki sejarah yang panjang dalam bidang masing-masing.\n\n\nPemilik syarikat Norton telah mengambil langkah yang berani bagi meningkatkan kegemilangan jenama berkenaan. Mereka baharu sahaja bekerjasama dengan pembuat jam mewah, Breitling, bagi menghasilkan model Norton Breitling Sport.\nModel ini berdasarkan kepada model Commando 961. Hanya 77 buah unit akan dihasilkan, jadi, setiap satu daripadanya akan diberikan nombor yang khas untuknya. Motosikal Breitling Sport ini akan dilengkapi dengan pelana, kemasan warna, dan hiasan yang berbeza.\n\nDan oleh kerana Breitling merupakan pembuat jam, kita boleh jangka yang mereka juga akan tampil dengan rangkaian jam tangan untuk dipadankan dengan model istimewa ini. Kedua-dua jenama ini memiliki warisan yang teguh: Norton mula membina alat ganti motosikal pada tahun 1898 sebelum mengorak langkah dalam pembinaan motosikal sepenuhnya pada tahun 1902. Breitling pula telah diasaskan pada tahun 1884 oleh Lon Breitling.\n\nMengenai kerjasama ini, Ketua Pegawai Eksekutif Norton, Stuart Garner berkata,Saya sentiasa menyebut bahawa kunci kejayaan sesebuah syarikat itu adalah untuk memastikan sesuatu jenama setia dengan jenama yang dibawanya. Ianya prinsip asas di Norton Motorcycles dan juga Breitling. Kami tidak pernah cuba untuk mengubah sifat jenama kami mahu pun menidakkan sejarahnya. Sebaliknya, kami raikan sejarah tersebut dan mengambil ilham daripadanya di samping menumpukan perhatian ke masa hadapan.\n\nKetua Pegawai Eksekutif Breitling, Georges Kern, mengatakan yang kesamaan antara jenamanya dengan Norton Motorcycles amat seiras sekali. Kedua-dua syarikat ini adalah syarikat yang inovatif, berkeusahawanan dan mempunyai warisan yang teguh. dia menambah, Pada masa yang sama, kami melihat jauh ke hadapan ke arah apa yang kami di Breitling sifatkan sebagai masa depan berlegenda kami.\nSumber dan imej: MCN\nAdvertisements",
        "BERITA ANTARABANGSA\nBMW Motorrad\nBMW R 1250 GS Adventure \n\nBMW R 1250 GS Adventure 2019 Diperkenalkan Dengan Enjin Shiftcam \n\n\nPosted on November 6, 2018 by Zarul Faiz \n\n\n\n\nBMW R 1250 GS Adventure 2019 telah pun dilancarkan secara rasmi.\nIa akan dilengkapi dengan enjin ShiftCam 1,254cc.\nLampu LED dan skrin TFT 6.5 inci datang sebagai kelengkapan standard.\n\n\nKemunculan model BMW R 1250 GS Adventure 2019 mungkin bukan satu kejutan yang besar selepas pelancaran BMW R 1250 GS pada bulan September yang lalu.\nBMW Motorrad Dengan Secara Rasminya Memperkenalkan Model R 1250 GS Dan R 1250 RT 2019 Baharu\n\nNamun begitu, versi Adventure (yang lebih dikenali dengan nama GSA) adalah varian penting bagi pengeluar motosikal dari Bavaria itu. Varian GSA adalah motosikal adventure tourer jarak jauh bagi model tersebut.\n\nTurut dijangkakan adalah kehadiran enjin Boxer 1,254cc dengan ShiftCam yang baharu. Enjin baharu ini akan meningkatkan keluaran kuasa motosikal tersebut kepada 136hp dan 143Nm, berbanding dengan enjin Boxer 1,198cc yang menghasilkan 125hp dan 125Nm.\n\nSecara asasnya, teknologi ShiftCam menggunakan dua profil cam lobe bagi mengendalikan keluaran kuasa dan penggunaan bahanapi berdasarkan beban enjin dan penggunaan pendikit.\nBMW Motorrad Dengan Secara Rasminya Perkenalkan Enjin Boxer 1250cc Baharu\n\nBagi kelengkapan elektroniknya, model BMW R 1250 GS Adventure 2019 ini akan dilengkapi dengan Hill Start Control (HSC), dan Automatic Stability Control sebagai kelengkapan standard. Kelengkapan pilihan tambahan, pakej Riding Modes Pro memberikan dua mod penunggangan tambahan (Enduro dan Enduro Pro), beserta Dynamic Traction Control (DTC).\n\nCornering ABS juga disediakan sebagai kelengkapan pilihan tambahan, diberi nama ABS Pro. Satu pilihan baharu bernama Dynamic Brake Control (DBC) juga disediakan untuk para pelanggan. Ia dengan secara automatiknya akan memodulasi pendikit supaya daya kilas pacuan menggunakan daya kilasnya pada roda belakang bagi memberikan kestabilan tambahan sewaktu pembrekan.\nTerdapat pelbagai lagi pilihan tambahan yang ada tetapi lampu LED kini datang sebagai standard. Selain itu, model GSA juga dilengkapi dengan skrin TFT 6.5 inci.\n\nPerbezaan utama antara versi GSA dan GS adalah bagi model GSA, ianya dilengkapi dengan kapasiti bahanapi yang lebih besar. Motosikal GSA baharu mampu menampung sehingga 30 liter.\nTetapi, ke semua kemaskini ada pengorbanannya, yang mana ianya datang dengan penambahan berat sebanyak 8kg. Motosikal BMW R 1250 GS Adventure 2019 didatangkan seberat 268kg dengan 90% bahanapi, sedia untuk ditunggang.\n\nAdvertisements",
        "BERITA ANTARABANGSA\nBMW Motorrad\nS 1000 RR \n\nHarga Model BMW S 1000 RR 2019 Bagi Pasaran Amerika Syarikat Didedahkan \n\n\nPosted on March 20, 2019 by Zarul Faiz \n\n\n\n\nHarga bagi model BMW S 1000 RR 2019 telah didedahkan bagi pasaran Amerika Syarikat.\nBermula dari $16,999, pembeli boleh memilih pelbagai pakej yang berbeza mengikut keperluan atau kemahuan para pembeli.\nHarga yang diperkenalkan itu cukup menggiurkan jika dibandingkan dengan motosikal supersport keluaran Eropah yang lain.\n\n\nSetelah sekian lama menanti, kita telah mendapat bayangan akan berapa harga model BMW S 1000 RR 2019 ini nanti.\nBMW Motorrad telah mendedahkan harga model BMW S 1000 RR 2019 bagi pasaran Ameria Syarikat pada harga $16,999. Harga ini adalah untuk model asas. Dan seperti kebiasaannya bagi ke semua motosikal BMW, terdapat beberapa buah tahap pakej yang berbeza bagi memenuhi sebarang keperluan dan kemahuan penunggang.\nPakej Select\nDengan tambahan $1,400, pakej ini didatangkan dengan suspensi elektronik separa aktif DDC (Dynamic Damping Control) BMW, kawalan bersiar, sistem pengawasan tekanan tayar, dan cengkaman tangan yang dihangatkan.\nDi bawah pakej ini, model ini berharga $18,400.\nPakej Race\nTambah lagi $1,600 (di atas pakej Select) dan anda akan dapat pakej Race. Ia kini ditambah lagi dengan sistem elektronik Ride Modes Pro yang terdiri daripada kawalan mula, kawalan wheelie, mod perlumbaan, kawalan cengkaman dinamik, kawalan gelongsor, dan lain-lain lagi. Anda juga akan mendapat bateri litium-ion dan roda tempa aluminium.\nDi bawah pakej ini, harga model ini adalah $20,000.\nPakej M\nUntuk jentera BMW S 1000 RR yang muktamad, dapatkan pakej M dan anda akan menerima roda karbon fiber bersama dengan segala aksesori tambahan yang lain.\nHarga bagi motosikal BMW S 1000 RR 2019 di bawah pakej ini adalah $22,100.\nKami ingin menambah bahawa anda akan menerima pelbagai kelengkapan tambahan yang menarik pada harga $22,100, berbanding dengan model supersports keluaran Eropah yang lain.\nSudah pasti harganya itu berbeza apabila ia tiba di Malaysia nanti, tetapi, sekurang-kurangnya kita sudah ada anggaran berapa banyak yang perlu kita belanja untuk memilikinya. Siap sedialah untuk pecahkan tabung anda.\nAdvertisements",
        "BERITA ANTARABANGSA \n\nPenyanyi Utama Kumpulan Prodigy Dan Penggemar Motosikal Keith Flint Meninggal Dunia \n\n\nPosted on March 5, 2019 by Zarul Faiz \n\n\n\n\nPenyanyi utama kumpulan Prodigy, Keith Flint, telah meninggal dunia.\nDia juga merupakan seorang penggemar dan pelumba motosikal, dan pernah menjadi pengurus pasukan.\nKeith pernah memiliki sejumlah motosikal sepanjang hayatnya.\n\n\nPenyanyi utama kumpulan Prodigy, Keith Flint, telah meninggal dunia pada usia 49 tahun. Berita ini telah mengejutkan semua peminat di seluruh dunia. Dia telah dijumpai di rumahnya di Dunnow, Essex.\nProdigy adalah sebuah kumpulan elektronik dance yang terkenal dengan lagu Firestarter pada pertengahan tahun 90-an, dan berjaya mengecapi pencapaian tujuh album yang menduduki no. 1 dalam carta, bersama dengan berbilang lagu yang menduduki tangga 10 teratas dalam carta. Flint juga dikenali sebagai penggemar dan juga pelumba motosikal. Dia pernah disiarkan dalam pelbagai majalah sama ada untuk laporan tunggang uji motosikal baharu mahu pun meliputi pelibatannya dalam perlumbaan motosikal.\nMotosikal pertamanya adalah model Yamaha FS1-E, sebelum bertukar kepada Yamaha RD80LC dan RD400. Dia kemudiannya telah mendapatkan sebuah Suzuki GSX-1100 EFE, yang mana telah diubahsuai bagi kepada kapasiti 1190cc.\nFlint kemudiannya telah membeli sebuah motosikal Honda CBR900RR Fireblade sewaktu ia diperkenalkan pada tahun 1992 dan telah mengubahsuainya dengan kemasan warna Repsol, kerana idolanya adalah Mick Doohan. Dia kemudiannya menjual motosikal berkenaan dan membeli model sama untuk digunakan atas litar.\n\nKeith mula berkecimpung dalam perlumbaan motosikal selepas dia mencuba jentera Red Bull Ducati tunggangan Sean Emmett pada tahun 1998. Sejak itu, Keith mula menyertai beberapa buah pusingan perlumbaan Superbike. Sebuah kemalangan yang teruk telah membantutkan aspirasi perlumbaannya kerana pada ketika itu kumpulannya sedang dalam penghasilan album Firestarter mereka. Album Firestarter ini merupakan album terlaris Prodigy.\nDia kemudiannya telah menyertai pasukan Hottrax sebagai pengurus dalam perlumbaan ketahanan dan telah berjaya keputusan yang memberangsangkan. Pasukan tersebut mendapat tempat ke-empat pada tahun pertama mereka, dan berjaya memenangi perlumbaan pada tahun yang berikutnya. Mereka kemudiannya menyertai kejohanan kebangsaan pada tahun 2017 dan memenangi kejohanan tersebut pada tahun 2018.\nSebuah lagi pasukan di bawah pengendaliannya bertanding dalam British Supersport, dibarisi penunggang James Ripsoli.\nMotosikal terakhir milik Keith adalah sebuah KTM 350 EXC untuk penunggangan enduro dan sebuah TTR150 yang digunakan untuk penunggangan flat-track di belakang rumahnya.\nSumber: MCN\nAdvertisements",
        "Bonneville\nMoto\nMotosikal Buatan Khas\nMotosikal Flat Track\ntriumph \n\nMotosikal Flat-Tracker Buatan Khas Triumph Bonneville Super Hooligan \n\n\nPosted on April 25, 2019 by Zarul Faiz \n\n\nTriumph Bonneville Super Hooligan  Sumber imej Pipe Burn\n\nMotosikal lumba atau buatan khas yang diinspirasikan oleh motosikal flat-track amat tersendiri rupa bentuknya, dan ianya jelas dapat dilihat pada motosikal flat-tracker Triumph Bonneville Super Hooligan ini.\nMotosikal berkenaan telah diubahsuai untuk kategori perlumbaan Super Hooligan.\nArt Hartman, pelumba yang telah membina motosikal ini mendapati motosikal Bonnie ini lebih ringan dan lincah.\n\nPerlumbaan flat-track hanya diketahui oleh penggemar motosikal yang tegar di Malaysia kerana kurangnya pendedahan mengenai perlumbaan ini di dalam negara, namun, bagi mereka yang pernah menyaksikannya, ianya satu kenangan yang sukar untuk dilupakan. Motosikal yang digunakan dalam perlumbaan ini juga amat berbeza sekali dari yang biasa, seperti mana motosikal flat-tracker buatan khas, Triumph Bonneville Super Hooligan ini.\nJika kita mengagumi motosikal lumba kerana teknologi dan komponennya yang amat canggih, jentera perlumbaan flat-tracker pula perlu dikagumi untuk ketulusannya. Ketulusan rupa bentuknya yang mempunyai satu tujuan semata-mata  memecut laju mengeliling litar tanah merah yang bujur pada kelajuan 200km/j, dengan keadaan mengiring.\nBenar, ada motosikal buatan khas yang lain yang telah diubahsuai menjadi motosikal flat-tracker, termasuklah satu kit binaan dalam katalog Harley, namun, motosikal Triumph ini tampak lebih menggiurkan!\n\nMotosikal Flat Tracker Triumph Bonneville yang telah dibina untuk kategori perlumbaan Super Hooligan ini adalah hasil ciptaan pelumba bernama Paul Hartman.\nJentera perlumbaan Harley-Davidson tunggangannya sebelum ini telah pun musnah sewaktu satu acara dakian bukit dan oleh kerana itu dia perlu membina sebuah motosikal berspesifikasikan Super Hooligan yang baharu. Mengikut peraturannya, dia perlu membinanya menggunakan kerangka standard dan enjin 750cc ke atas.\nDaripada menggunakan sebuah lagi motosikal Harley Sportster, Hartman memilih untuk menggunakan Triumph Bonneville. Dia menjelaskan bahawa walaupun motosikal Harley adalah pilihan ramai pelumba Super Hooligan, ianya berat dan mempunyai jarak antara roda yang panjang. Bagaimana pun, dia mendapati yang model Bonnie ini cukup sesuai sekali, kerana ianya hanya seberat 204kg dan jarak antara rodanya adalah 51mm lebih pendek berbanding model Sportster.\nHartman memulakan pengubahsuaian pada motosikal Bonneville T100 2016, melengkapkannya dengan komponen berspesifikasikan perlumbaan, kecuali untuk ECU dan dua lagi bahagian yang lain, yang mana ianya tidak diubah. Ia dilengkapi dengan bateri litium Antigravity, bagi mengurangkan beratnya. Ekzosnya adalah dari unit flat-track S&S, lohong masukan udaranya adalah penapis K&N. Roda beranod hitamnya diperoleh daripada Performance Machine. Tangki dan pelananya pula telah dicat biru bagi membezakannya dengan bahagian yang berwarna hitam, memberikannya rupa paras yang menakjubkan.\nSumber: Pipe Burn\n\nAdvertisements",
        "BERITA TEMPATAN\nKereta\nPerodua \n\nPerodua sambut Tahun Baru Cina di Hospital Selayang \n\n\nPosted on February 4, 2019 by Sep Irran \n\n\n\nSempena Tahun Baru Cina 2019, Perodua telah membuat satu lawatan ke Hospital Selayang untuk memberikan sedikit kegembiraan kepada pesakit kanak-kanak di wad pediatrik hospital tersebut.\nProgram ziarah pesakit kanak-kanak telah dijalankan pada Sabtu lepas 10 sukarelawan Perodua serta maskot UFirst Ari mengedarkan angpow dan hamper yang mengandungi beg tali dan alat tulis kepada kira-kira 80 orang pesakit kanak-kanak.\nJuadah hidangan makan tengahari juga telah disediakan untuk menambahkan lagi suasana gembira dan meriah di wad pediatrik tersebut.\n\nMenurut Dato Zainal Abidin Ahmad, Presiden dan Ketua Pegawai Eksekutif Perodua, Kami telah merancangkan banyak aktiviti menarik untuk kanak-kanak, termasuk persembahan boneka dan badut, mewarna dan menyanyi. Para sukarelawan kami juga akan membantu menceriakan ruang bermain kanak-kanak dengan membeli mainan dan buku baharu serta menghias dan membersihkan tempat tersebut, tambah Dato Zainal.\n\nSelain dari lawatan, Perodua juga telah menyumbang tiga unit pulse oximeter (peralatan yang menyukat jumlah oksigen di dalam badan) dan enam buah skrin mudah alih, bernilai RM12,000 keseluruhannya, kepada wad pediatrik. Hadir untuk menyampaikan sumbangan tersebut kepada Ketua Jabatan Pediatrik Hospital Selayang Dr Selva Kumar adalah Ketua Jurutera Eksekutif Perodua En Albert Ngu.\n\nSumbangan kami ini adalah sebahagian daripada komitmen jangka masa panjang kami terhadap wad pediatrik Hospital Selayang. Kami berharap sumbangan ini berjaya membawa semangat dan suasana Tahun Baharu Cina kepada kanak-kanak serta para pekerja yang tidak dapat meraikannya di rumah kali ini.\nPada Tahun Baharu Cina yang lalu, kami telah menyumbang tiga beg ambu (peralatan bantuan pernafasan) dan mengedarkan hamper kepada semua kanak-kanak di wad pediatrik. Kami sentiasa berhubung dengan pihak Hospital Selayang untuk mengetahui keperluan serta kehendak mereka  sama seperti yang kita lakukan dengan pelanggan kami yang dihargai.\n\nSebagai syarikat yang mengutamakan insan, Perodua ingin mengucapkan Selamat Tahun Baharu Cina kepada semua rakyat Malaysia. Pastikan kenderaan anda berada dalam keadaan baik dan pandulah dengan selamat, sopan dan bertanggungjawab semasa musim perayaan ini, kata Dato Zainal.\nTweckbot, perkhidmatan pemeriksaan kenderaan mudah alih percuma Perodua, telah memeriksa 125 buah kenderaan menjelang Tahun Baharu Cina ini, dan mensasarkan sebanyak 1,000 pemeriksaan semasa musim perayaan di lokasi-lokasi tertentu tahun ini.\nTweckbot telah membantu memastikan kenderaan Perodua berada dalam keadaan selamat semasa musim perayaan sejak 2011 dengan menawarkan pemeriksaan 50-titik percuma kepada hampir 7,000 kenderaan sehingga kini. Untuk maklumat lanjut, layari www.perodua.com.my.\nAdvertisements",
        "AJP\nAJP Malaysia\nMoto\nPR5 250\nPR7 600 Adventure \n\nModel AJP PR5 250 Serta PR7 600 Adventure 2019 Telah Tiba Di Malaysia! \n\n\nPosted on April 27, 2019 by Zarul Faiz \n\n\n\n\nAJP Malaysia telah memperkenalkan model AJP PR5 250 dan PR7 600 Adventure 2019 untuk pasaran Malaysia.\nTawaran terkini bagi segmen motosikal enduro di Malaysia ini berasal dari Portugal dan memiliki pengalaman yang luas dalam penunggangan dwi-sukan.\nModel PR5 250 didatangkan dalam 3 varian: Enduro, Extreme, dan Supermoto.\n\n\n\nAJP Malaysia dengan secara rasminya mengumumkan kehadiran mereka dalam pasaran Malaysia dengan pelancaran model AJP PR 5 250 dan PR7 600 Adventure 2019 yang baharu. Syarikat berkenaan telah ditubuhkan pada tahun 2015 dengan nama AJP SEA Sdn. Bhd. dan telah dilantik sebagai pengedar rasmi tungggal pada tahun 2016, dan kini, mereka mengorak langkah lebih ke hadapan dengan pelancaran motosikal enduro baharu mereka.\n\n\nSetelah bertahun lamanya menganalisa pasaran motosikal dan kancah permotosikalan di Malaysia, mereka telah mendapati yang permintaan terhadap motosikal enduro dan juga acara yang berkaitan dengannya semakin meningkat. Jentera 250cc dan 600cc terkini mereka tersebut telah diimport bagi memenuhi permintaan segmen yang sedang berkembang pesat di dalam negara.\n\nMotosikal AJP PR5 250 didatangkan dalam tiga varian yang berbeza, PR5 250 Enduro, PR5 250 Extreme, serta PR5 250 Supermoto. Ketiga-tiga varian ini dilengkapi dengan enjin satu silinder, empat lejang, SOHC, 250cc sejukan cecair (menghasilkan 30hp dan 27Nm tork) dengan kerangka aluminium komposit yang diperkuatkan dan hanya seberat antara 118kg-123kg.\n\nTransmisi enam kelajuan yang mengawal kuasanya itu sesuai untuk penunggang baharu, tahap pertengahan, malah untuk pengguna jalan raya mahu pun litar. Jika anda inginkan sesuatu yang dapat memberikan sesuatu yang lebih menarik, meski pun bagi penunggang professional, pengeluar motosikal dari Portugal ini adalah salah satu pilihan yang boleh anda pertimbangkan.\n\nModel Enduro dan Extreme datang dalam saiz yang sama dengan ketinggian pelana pada 940mm dan 320mm untuk ground clearance, manakala varian Supermoto pula didatangkan dengan ketinggian pelana pada 890mm dan 300mm ground clearance, untuk prestasi litar yang lebih baik.\n\nBagi suspensinya pula, pakej ZF Sachs (fork hadapan 48mm boleh laras sepenuhnya dengan ruang gerakan 300m dan sistem belakang progresif dengan takungan) telah dilengkapkan bagi mengendalikan penunggangan yang mencabar. Daya hentinya dikendalikan oleh cakera brek hadapan 260mm dengan angkup dua omboh (270mm untuk varian Extreme) dan cakera brek belakang 220mm dengan angkup satu omboh telah dilengkapkan pada model 250cc mereka.\n\nJika anda inginkan sebuah jentera dengan lebih kuasa, mereka telah datangkan model AJP PR7 600 Adventure bagi memenuhi keperluan penunggangan anda. Motosikal enduro 60hp ini dikatakan akan mendefinasikan semula konsep motosikal kembara, dan didatangkan dengan enjin satu silinder, empat lejang, DOHC, sejukan cecair 600cc yang akan menyuntik lebih oomph dalam penunggangan anda.\n\nKerangkanya juga menggunakan bahan aluminium komposit yang sama dan ia turut dilengkapkan dengan pakej suspensi ZF Sachs (fork hadapan 48mm boleh laras sepenuhnya dan sistem belakang progresif beserta takungan dan ruang gerakan 280mm) serta cakera brek (angkup dua omboh 300mm di hadapan dan angkup satu omboh 240mm di belakang).\n\nJentera enduro sejati ini dihasilkan untuk mengharungi sebarang cabaran sewaktu penunggangan, dan ianya dibantu oleh saiznya yang besar itu (ketinggian pelana 920mm, jarak antara roda 1540mm, ground clearance 320mm). Spesifikasi lain termasuklah tangki bahanapi 17 liter dan roda berjejari (21 inci di hadapan, dan 18 inci di belakang).\n\nAJP Malaysia memberi anggaran bagi model-model 2019 mereka seperti berikut:\nPR5 Enduro, Extreme, dan Supermoto  RM25,000  RM30,000.\nPR7 600 Adventure  RM55,000  RM60,000.\n\nUntuk mendapatkan maklumat lanjut, sila layari laman Facebook AJP Malaysia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nCermin Gelap Menyukarkan Tugas Kami  Polis \n\n\nPosted on May 8, 2019 by Amirul Azreen \n\n\n\nKeputusan Kementerian Pengangkutan untuk meminda peraturan cermin gelap dalam satu sidang media yang diadakan semalam mengundang pelbagai reaksi daripada orang ramai termasuk pihak berkuasa.\nMeskipun rata-rata menerima baik pindaan baharu itu  yang membenarkan cermin sisi kiri dan kanan bahagian penumpang termasuk cermin belakang boleh digelapkan tanpa had  namunsebaliknya bagi pihak polis.\nMenurut laporan Harian Metro, Pengarah Jabatan Siasatan dan Penguatkuasaan Trafik (SPT) Bukit Aman, Datuk Azisman Alias meskipun pihaknya menghormati keputusan kerajaan bagaimanapun dia tidak berselindung meluahkan rasa gusar.\nBaginya, pengumuman yang dibuat Menteri Pengangkutan YB Anthony Loke akan menyebabkan tugas pihak polis menjadi sukar di samping mengharapkan pihak kerajaan mengambil kira pandangan pihak berkuasa terlebih dahulu.\nDia turut bimbang akan keselamatan anggota polis yang bertugas ekoran kesukaran untuk melihat bahagian penumpang selain daripada menyukarkan pihak berkuasa mengesan kesalahan kecil antaranya menggunakan telefon pintar ketika memandu dan tidak memakai tali pinggang keledar.\nAdvertisements",
        "agv\nArai\nBERITA ANTARABANGSA\nFIM\nHJC\nMoto2\nMoto3\nmotogp\nMotoGP 2019\nNolan\nSHARK\nSHOEI \n\nHelmet Dalam MotoGP 2019 Perlu Mematuhi Standard Baharu FIM \n\n\nPosted on November 21, 2018 by Zarul Faiz \n\n\n\n\nSemua helmet pelumba perlu mematuhi standard yang ditetapkan FIM.\nHelmet yang mendapat piawaian akan menerima sebuah label dengan hologram dan label QR.\nBadan peraturan tersebut berharap yang helmet-helmet berkenaan akan disediakan buat orang ramai bagi meningkatkan keselamatan.\n\nSemua helmet dalam siri perlumbaan Moto2, Moto3, dan MotoGP 2019 perlu mematuhi standard tunggal FIM yang baharu.\nWalaupun ianya masih diperbahaskan sama ada peraturan ini akan membawa manfaat, ia mungkin ada aspek positifnya. Pengeluar helmet semasa mungkin mahu memenuhi piawaian keselamatan yang tertentu, walaupun kebanyakannya, jika tidak ke semuanya, mematuhi standard ECE 22.06. Bagaimana pun, sesebuah pengeluar itu mungkin menghasilkan helmet yang mematuhi, secara asasnya, standard yang berlainan. Antara piawaian helmet semasa adalah JIS (Jepun), Snell Foundation, DOT (Amerika Syarikat), dan lain-lain.\nSebagai contoh, AGV dan HJC (dan juga beberapa pengeluar yang lain) secara asasnya mematuhi standard ECE 22.06. Arai Helmets pula perlu lulus ujian Snell Foundation yang lebih mencabar.\nSetiap piawaian mempunyai kaedah pengujian yang berbeza bagi mendapatkan piawaian.\nDengan adanya mandat baharu FIM ini, helmet dari AGV, Arai, Bell, HJC, Scorpion, Shark, Shoei, Suomy, X-Lite, dan lain-lain perlu mematuhi satu standard yang sama.\n\nFIM bagaimana pun masih belum menerangkan tentang parameter pengujian mereka. Namun, kita boleh jangkakan yang helmet-helmet tersebut akan diuji untuk pelbagai kriteria seperti impak pada kelajuan rendah, sederhana, dan tinggi, serta untuk penerobosan.\nHelmet yang mendapat piawaian FIM akan menerima sebuah label hologram dengan kod QR. Kod QR tersebut akan membolehkan pegawai perlumbaan untuk mengimbas, mengenal pasti, dan merekodkan setiap helmet yang digunakan dalam pertandingan.\nFIM berharap yang langkah ini akan menghasilkan helmet yang benar-benar diuji perlumbaan dan dapat dipasarkan bagi orang awam.\nAdvertisements",
        "BERITA ANTARABANGSA\nMoto Malaya \n\nEnjin 250cc 4 Silinder, Kawasaki ZX25R Dalam Pembikinan? \n\n\nPosted on May 8, 2019 by Amirul Azreen \n\n\n\nDifahamkan, Kawasaki sedang dalam proses membangunkan jentera motosikal dengan enjin berkapasiti kecil bagi pasaran Asia.\nMenurut laporan Zigwheels, jentera terbaru itu akan dijana dengan enjin 250cc in-line empat silinder dan berkemungkinan akan dinamakan Ninja ZX25R. Desas-desus mengatakan Kawasaki telah pun memiliki sebuah jentera prototaip di sebuah fasiliti di Indonesia.\nPelbagai spekulasi timbul dan antaranya mengatakan bahawa jentera baharu ini akan menghasilkan 49hp!\nAngka tersebut ternyata lebih tinggi jika dibandingkan dengan Ninja 300 yang hanya menghasilkan 38hp sementara Ninja 400, 48hp.\nDijangkakan model baharu ini akan mendapat tetapan yang bersesuaian dengan litar lumba meskipun diklasifikasikan sebagai jentera entry-level.\nBukan itu sahaja, motosikal ini turut akan memaparkan ciri premium antaranya lampu LED, konsol digital serta teknologi ride-by-wire selain daripada upside down fork dan linked monoshock.\nModel baharu ini turut dijangka akan dipamerkan di Tokyo Motor Show hujung tahun ini dan akan dilancarkan di Asia sekitar tahun depan.\nAdvertisements",
        "BERITA TEMPATAN\nMoto\nMoto Malaya \n\nKes Curi Tayar Kereta Di Subang Jaya Semakin Menjadi-Jadi! \n\n\nPosted on May 15, 2019 by Amirul Azreen \n\n\nSumber: Sinchew\nPenduduk di Subang Jaya berang kerana sering menjadi mangsa kes kecurian tayar kereta yang telah berlaku dalam tempoh dua bulan ini.\nSusulan membaca pelbagai laporan dan keluhan penduduk Subang Jaya di laman media sosial, akhbar tempatan, Sinchew telah turun ke USJ dan mendapati masalah yang dihadapi mereka adalah lebih teruk dari jangkaan!\nSebagai contoh, dua kereta baharu sahaja kehilangan tayar dengan kes pertama berlaku dalam kawasan berpagar dan dijaga oleh pegawai keselamatan di USJ 11/3 dengan sebuah Perodua Bezza hilang dua tayar (depan dan belakang) dan pemilik terpaksa membelanjakan kos penggantian sebanyak RM2000.\nSumber: Sinchew\nSatu lagi kes berlaku di tapak kosong di sebelah stesen LRT USJ 7 apabila sebuah Proton Wira kehilangan keempat-empat tayar. Bayangkan perasaan pemilik kereta terbabit apabila melihat keadaan keretanya.\nTapak tersebut juga merupakan harta persendirian sekaligus memudahkan tugas pencuri untuk melakukan kerja terkutuk mereka.\nOrang ramai terutamanya penduduk sekitar Subang Jaya dinasihatkan agar tidak meletakkan kereta di kawasan tersorok dan diminta agar segera melaporkan kepada pihak polis jika terserempak dengan individu mencurigakan.\nAdvertisements",
        "BERITA TEMPATAN\nMoto Malaya\nZontes\nZT-310-X GP\nZT310-R\nZT310-T\nZT310-X\nZT310-X GP \n\nZontes Bakal Ubah Persepsi Motosikal China \n\n\nPosted on March 17, 2019 by Amirul Azreen \n\n\n\nSebut sahaja motosikal keluaran negara China, pasti akan timbul suara skeptikal daripada orang ramai. Manakan tidak, kebanyakkan daripada kita berpendapat motosikal keluaran negara Tembok Besar itu adalah tidak berkualiti dan tidak tahan lama.\nTerdapat pelbagai jenama motosikal yang berasal dari China yang telah pun menembusi pasaran Malaysia, antaranya, Keeway, CFMoto, KTNS dan CMC namun masih belum mampu menandingi populariti jenama lain yang lebih dikenali seperti Honda dan Yamaha.\nBagaimanapun, hakikat itu mungkin berubah dengan motosikal keluaran Zontes.\n\nBaru-baru ini MotoMalaya diberi peluang menguji kemampuan tiga jentera Zontes  310T, 310X dan 310R  dengan menunggang ketiga-tiga model ke Lemang Toki 2 di Jalan Karak.\nSebaik perjalanan bermula dari Kota Damansara, ketiga-tiga model cukup lincah, mudah untuk menyelinap di antara trafik menuju ke Gombak. Sistem ABS dwi-saluran Bosch M9.1 (boleh dimatikan) turut memberikan tindak balas yang cukup baik.\nBukan itu sahaja, sistem penyerap hentakan belakang tunggal  yang diisi nitrogen  membuatkan jentera diuji tidak berdepan masalah melalui jalan raya berlubang dan tidak rata sekaligus mengatasi jangkaan kami.\nKetika memasuki melepasi tol Gombak dan menuju ke Karak, penghadang angin boleh laras secara elektrik yang terdapat di model 310T dan 310X diaktifkan lantas memberikan perjalanan yang lebih selesa kepada penunggang.\nKetiga-tiga model juga tidak berdepan sebarang masalah untuk melayari lebuh raya dengan kelajuan 130km/j.\n\nSesi ujian diteruskan dengan perjalanan ke Air Terjun Chamang dan pengendalian ketiga-tiga model melebihi jangkaan awal apabila tidak berdepan masalah untuk menyelusuri jalan yang bersimpang siur.\nSistem suntikan bahanapi Delphi juga memastikan jentera memiliki kuasa yang cukup untuk melepasi selekoh sebaik pendikit minyak dipulas.\nPelbagai ciri yang terdapat di Zontes berjaya memadam jangkaan kami yang pada awalnya sedikit skeptikal.\nApa yang pasti Zontes bukan pengeluar motosikal China biasa!\nAdvertisements",
        "BERITA TEMPATAN\nKereta\nMoto Malaya\nProton \n\nProton X70  Anda boleh berborak dengan SUV ini? \n\n\nPosted on October 11, 2018 by Sep Irran \n\n\n\nAwal pagi tadi, pihak Proton telah melaksanakan sesi pratonton kedua kepada pihak media atas kenderaan SUV pertama keluaran mereka iaitu Proton X70. Pratonton kedua ini dijalankan untuk memperkenalkan sistem interaktif yang bernama GKUI atau Sistem Maklumat Kokpit Bersepadu.\n\nSistem GKUI ini menawarkan pelbagai fungsi-fungsi menarik kepada para pengguna dan pihak Proton telah pun memberi maklumat yang penting lagi menarik berkenaan keselamatan, prestasi dan juga cici-ciri sambungan melalui aplikasi dan teknologi canggih.\nMenurut Dr Li Chunrong, Ketua Pegawai Eksekutif Proton, Dato Radzaif Mohamed, Timbalan Ketua Pegawai Eksekutif Proton, dan barisan pengurusan kanan Proton yang lain, sistem GKUI ini memberi pelbagai kebolehan yang biasanya boleh dijumpa dengan penggunaan smartphone.\n\nSkrin sentuh 8-inci yang terdapat di dalam Proton X70 ini telah dipertingkatkan lagi dengan lima aplikasi yang menawarkan perkhidmatan seperti radio dan muzik dalam talian, navigasi, ramalan cuaca dan pengecaman suara melalui kad eSIM yang akan didaftarkan untuk para pemilik dalam proses pembelian.\nAkses kepada aplikasi dan fungsi-fungsi yang lain adalah melalui skrin sentuh antara muka berasaskan Android bersaiz 8 inci dengan paparan warna penuh 1280 x 720 (tema & latar belakang skrin boleh diubah) yang dilengkapi ruang memori dalaman 16GB. Sistem ini juga mempunyai sambungan Wi-Fi agar X70 tersebut boleh digunakan sebagai hotspot mudah alih.\n\nSistem pengecaman suara boleh diaktifkan dengan arahan suara Hi, Proton dimana anda boleh mengawal pelbagai ciri-ciri kenderaan seperti membuat panggilan, navigasi, pengawalan tingkap, penghawa dingin dan lain-lain.\nAnda juga boleh berborak dengan Proton X70 dengan adanya sistem GKUI ini. Dengan kebolehan untuk memahami arahan tidak langsung seperti anda lapar, mengantuk atau ingin mencari stesen petrol atau ATM, sistem GKUI pintar boleh memberi cadangan mengikut arahan anda (NOTA: Sistem arahan suara hanya boleh digunakan dalam Bahasa Inggeris buat masa kini).\n\nProton X70 ini juga akan didatangi dengan sebuah aplikasi iaitu Proton Link dimana pemilik boleh menyemak keadaan kereta melalui telefon pintar anda. Keadaan kereta seperti jika ia telah dikunci atau tidak, terlupa tempat letak kereta, tingkap buka atau tutup, tekanan udara tayar dan lain-lain boleh disemak melalui aplikasi Proton Link ini.\n\nSistem GKUI yang terdapat pada Proton X70 membolehkan pemiliknya sentiasa berhubung dengan kereta mereka. Ia adalah sistem dua hala aktif yang menawarkan beberapa pilihan yang sesuai dengan kemudahan pemilik individu. Kelak, keupayaan untuk memuat turun aplikasi tambahan juga akan ditawarkan dan sama seperti telefon bimbit, ini bermakna tiada persamaan dalam setiap kereta, kata Abdul Rashid Musa, Ketua Pegawai Eksekutif PROTON Edar.\n\nOleh kerana model ini menggunakan sistem pengendalian Android, GKUI menawarkan pengguna telefon bimbit dengan kemampuan pencerminan. Ini bermaksud pemilik aplikasi boleh mengakses telefon bimbit mereka pada skrin sentuh Proton X70 dan menikmati lebih banyak persambungan. Pengguna OS Apple tidak dapat melakukan perkara yang sama tetapi mereka boleh menyambung ke X70 melalui Bluetooth untuk mengakses fungsi panggilan telefon dan senarai kenalan.\n\nCiri-ciri menarik yang akan terdapat pada Proton X70 ini ialah:\n\nSistem kemaskini OTA (Over-the-Air)\nSembilan pembesar suara termasuk power amplifier dan subwoofer\n6 port USB (termasuk satu di atas cermin sisi belakang untuk menyambung kamera video)\nSistem keselamatan pasif, aktif, dan maju\n\nPasif  struktur rangka kenderaan yang kuat\nAktif  kawalan kestabilan elektronik (Bosch 9.1, ABS, EBD, BA, TCA, HHA dan HDC)\nMaju  5 kamera, 20 sensor dan radar untuk model premium yang dilengkapi dengna Advanced Driver Assistance System\n\nBrek kecemasan kendiri (Automatic Emergency Braking)\nAmaran perlanggaran depan (Front Warning Collision)\nKawalan memandu adaptif (Adaptive Cruise Control)\nSistem maklumat titik buta (Blind Spot Information System)\nKawalan lampu hadapan pintar (Intelligent High Beam Control)\n\n\n\n\n\n\nEnjin 1.8-liter TGDI (Turbo Gasoline Direct Injection) dengan 181 kuasa kuda dan 285Nm tork\nTiga mod memandu (Normal, Eco dan Sport)\n\n\nPihak Proton juga telah mengumumkan tempahan secara online dimana pelanggan yang berminat boleh membuat tempahan Proton X70 dan membayar deposit secara dalam talian mulai 17 Oktober 2018. Menurut Abdul Rashid, Kami mahu menjadikannya semudah mungkin bagi rakyat Malaysia untuk menempah Proton X70 kerana kami fikir ini adalah bersesuaian ke arah itu. Untuk mempromosikan saluran baharu kami, kami akan menjalankan promosi selama tiga hari dari tarikh pelancaran, di mana mereka yang membuat tempahan untuk Proton X70 akan menerima hadiah khas.\nUntuk maklumat lanjut, layari www.proton.com.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nProton SUV yang dinanti-nantikan  Proton X70!\n\nAdvertisements",
        "BERITA ANTARABANGSA\nMoto Malaya \n\nLEGO Perkenalkan LEGO Creator Expert Harley-Davidson Fat Boy! \n\n\nPosted on July 11, 2019 by Amirul Azreen \n\n\n\nLEGO Group memperkenalkan model LEGO Creator Expert  sebuah Harley Davidson Fat Boy yang boleh didapati di semua kedai LEGO bermula 1 Ogos, 2019.\nDihasilkan dengan kerjasama Harley-Davidson, model terperinci ini memaparkan intepritasi LEGO terhadap model ikonik ini dengan elemen yang direka khas bagi menyamai Harley-Davidson Fat Boy.\nMelibatkan 1,023 keping, model tersebut didatangkan dengan tayar solid-disc, tangki fuel-drop, speedometer dan ekzos berkembar.\nLEGO turut menghasilkan beberapa bahagian yang boleh bergerak antaranya tayar belakang yang boleh dipusingkan lalu membuatkan bahagian piston bergerak. Bukan itu sahaja, bahagian handlebar, gear dan brek juga boleh digerakkan.\nKami teruja kerana dapat menghidupkan kembali motosikal Harley-Davidson ini tetapi dalam saiz LEGO, kata Pereka Utama bagi LEGO Group, Mike Psiaki.\nModel ini benar-benar menggambarkan rekaan dan ciri ikonik yang terdapat pada model sebenar. Model ini secara tidak langsung akan menjadi koleksi paling sesuai bagi peminat Harley dan LEGO, tambahnya.\nBagi meraikan pelancaran model tersebut, LEGO Master Builders telah menghasilkan model LEGO mengikut saiz sebenar termasuklah kawalan animasi Wi-Fi dan kesan lampu bagi menyerupai Harley-Davidson Fat Boy sebenar.\nRekaan luar biasa itu mengambil masa lebih 865 jam untuk dihasilkan menggunakan 69,569 keping LEGO.\nAdvertisements",
        "BERITA ANTARABANGSA\nKereta\nLamborghini \n\nLamborghini Huracn EVO 2019 dilancarkan dengan 640hp! \n\n\nPosted on January 8, 2019 by Sep Irran \n\n\n\nAutomobili Lamborghini telah melancarkan varian Lamborghini Huracn terkini mereka iaitu Lamborghini Huracn EVO2019 baru. Kereta sukan super V10 generasi terkini didatangkan dengan kehebatan dan prestasi Huracn Performante yang menggabungkan elemen dinamik generasi dan aerodinamik masa depan.\nMenurut Pengerusi dan Ketua Pegawai Eksekutif Automobili Lamborghini, Stefano Domenicali, Lamborghini berniat untuk mengetuai bahagian tertinggi dalam teknologi dan emosi panduan kereta sukan super. Ini adalah intipati Huracn EVO yang baru. Ia mengambil kebolehan luar biasa Huracn Performante dan menggabungkan kawalan dinamik kenderaan yang canggih untuk memperkuat pengalaman memandu Huracn bagi setiap hari.\n\nLamborghini Huracn EVO didatangkan dengan enjin 5.2-liter V10 yang telah dikemaskini untuk menghasilkan kuasa yang lebih tinggi dengan menggunakan injap titanium dan sistem ekzos baharu. Hasilnya adalah 640hp pada 8,000rpm dan 600Nm tork maksimum pada 6,500rpm. Dengan berat kering hanya 1,422kg, Lamborghini Huracn EVO mampu memecut dari 0-100km/j dalam 2.9 saat dan 0-200km/h dalam 9 saat sahaja!\nModel terkini dari Lamborghini juga telah disiapkan dengan sistem Lamborghini Dinamica Veicolo Integrata (LDVI) iaitu sistem CPU yang mengawal setiap aspek tingkah laku dinamik kereta, dengan mengintegrasikan sepenuhnya semua sistem dinamik kereta yang mampu menjangka langkah seterusnya dan keperluan pemandu dengan menafsirkan segala input untuk pemanduan sempurna.\n\nSistem-sistem yang lain juga telah dikemaskinikan untuk satu pakej pemanduan yang paling optimum seperti:\n\nLamborghini Piattaforma Inerziale (LPI)  sistem sensor kawalan pecutan komprehensif dan giroskop\nLamborghini Dynamic Steering (LDS)  memberikan respon yang lebih tinggi di sudut sambil memerlukan sudut stereng yang paling rendah (dan juga sistem kawalan stereng tayar belakang)\nMod panduan (STRADA, SPORT dan CORSA) dengna kawalan ANIMA\n\nDari segi reka bentuk, bumper depan baru memberikan kereta yang rendah dan personaliti ganas yang menjamin kecekapan aerodinamik melalui splitter depan dengan sayap bersepadu. Pengambilan udara yang diperbesarkan memaparkan bentuk Ypsilon yang wujud dalam DNA reka bentuk Lamborghini.\nBahagian sisi Huracn EVO dinamik memaparkan rujukan reka bentuk segi enam Lamborghini di tingkap dan juga reka bentuk roda baru dan sekitar pengambilan udara sisi baru.\n\nBahagian belakang Huracn EVO merupakan bahagian paling menonjolkan kuasa dan dinamisme yang terletak di dalamnya mencerminkan bahagian belakang terbuka. Sistem kembar sistem ekzos sukan baru boleh dilihat di bahagian bumper belakang kereta. Di hujung atas ekor, spoiler yang terintegrasi menyediakan aliran udara yang lebih baik memaparkan kebolehan aerodinamik kereta.\n\nWarna pilihan Lamborghini untuk model Huracn EVO dipanggil Arancio Xanto dan ditawarkan pada harga USD 261,274untuk pasaran Amerika Syarikat tanpa cukai (dalam RM1,074,097). Kalau masuk Malaysia, semestinya harga lagi tinggi.\nAdvertisements",
        "BERITA ANTARABANGSA\nHelmet\nHJC\nRPHA 11\nVenom 2 \n\nHelmet HJC RPHA 11 Venom 2 Diperkenalkan \n\n\nPosted on March 1, 2019 by Zarul Faiz \n\n\n\n\nRekaan helmet HJC RPHA 11 Venom 2 telah diperkenalkan bagi tahun 2019.\nRekaan baharu ini tampak lebih ganas dan mengancam.\nHelmet RPHA 11 adalah model utama dalam rangkaian helmet HJC.\n\n\nHelmet HJC RPHA 11 Venom 2 telah diperkenalkan untuk tahun 2019, susulan kepada helmet RPHA 11 Venom pertama yang popular.\nHelmet Venom yang pertama telah membuat kemunculan pertamanya bersama dengan helmet RPHA 11 Spider-Man pada tahun 2016. Setiap unit rekaan helmet yang sebelum ini telah pun dijual buat mereka yang menggunakannya setiap hari dan juga para pengumpul  tidak kiralah berapa harganya. Pengedar HJC di seluruh dunia sering kali kehabisan stoknya.\nHJC RPHA 11 Venom\nBagaimana pun, segarang mana helmet tersebut, HJC rasa yang rekaannya itu boleh menjadi lebih agresif. Dengan itu, HJC telah meneruskan usaha mereka bersama Starlite yang telah mereka bentuk helmet Venom yang pertama. Starlite juga turut bertanggungjawab ke atas rekaan dan kemasan warna helmet buat beberapa orang bintang MotoGP. Mereka inginkan sesuatu yang lebih garang, lebih jahat dan hasilnya adalah helmet Venom 2 ini.\nRekaan baharu ini dijangka akan mula dijual di pasaran Amerika Syarikat pada musim bunga ini. HJC Malaysia telah mengkhabarkan kepada kami mengenai helmet ini, menandakan yang ianya akan tiba di tanah air kita dalam masa yang terdekat ini.\nHJC RPHA 11 Venom\nKerjasama HJC-Marvel ini adalah satu usahasama yang cukup menguntungkan setakat ini, menampilkan reka bentuk wira kegemaran kita seperti Spider-Man, Ironman dan Black Panther, di samping watak anti-hero seperti Venom dan Deadpool.\nPengeluar helmet ini juga turut menjalinkan kerjasama dengan Disney bagi menghasilkan reka bentuk dari dunia Star Wars. Kita telah pun disajikan dengan rekaan helmet Klyo Ren, Stormtrooper, juruterbang pesawat pejuang Rebel Alliance, dan juga Darth Vader.\nHelmet HJC RPHA 11 merupakan model utama dan rangkaian premium pengeluar dari Korea Selatan tersebut. Helmet ini adalah untuk perlumbaan dengan tempurungnya yang aerodinamik. Tempurungnya itu dihasilkan dengan bahan yang digelar oleh HJC sebagai Premium Integrated Matrix yang menggabungkan karbon fiber dan sulaman Kevlar. Ini menjadikan helmet ini ringan dan senyap walaupun pada kelajuan tinggi.\nKami akan maklumkan kepada anda harganya sebaik sahaja ianya tiba nanti.\n\nAdvertisements",
        "Moto Malaya \n\nAudi Malaysia Tampil Dengan SUV Premium Terbaru \n\n\nPosted on March 5, 2019 by Amirul Azreen \n\n\n\nAudi Malaysia menandakan permulaan baru bagi jenama itu di Malaysia apabila melancarkan empat model SUV premium baharu daripada siri Q.\n\nAudi memperkenalkan model Q2 yang didatangkan dengan pelbagai kelengkapan teknologi termaju serta penggayaan terkini.\nBerkonsepkan kenderaan urban, Q2 tampil dengan rekaan progresif dan memiliki ciri praktikal yang tinggi.\n\n\n\nSelain itu, Audi turut memperkenalkan generasi terbaru bagi model Q5 yang merupakan model paling laris yang pernah dikeluarkan.\n\nTampil lebih berkuasa berbanding model sebelum ini, Audi Q5 turut didatangkan dengan rekaan sportydan terkini.\n\nSistem pacuan quattro dengan teknologi ultra serta enjin turbo fuel stratified injection'(TFSI) dijamin memberikan kuasa yang lebih baik untuk pemandu.\nSementara itu, Audi turut menawarkan model Q7 yang merupakan kenderaan quattro yang lebih berkuasa.\n\nMeskipun memiliki enjin 3.0 liter namun berpegang pada prinsip lightweight, model asas bagi varian ini adalah 325 kilogram lebih ringan berbanding model sebelum ini.\n\nFaktor ini sekaligus membuatkan Q7 sebagai kenderaan paling ringan dalam kelasnya.\nTidak cukup dengan itu, Audi turut memperkenalkan Audi Q8 yang merupakan ahli baru dalam siri Q.\n\nHadir dengan imej SUV bersaiz besar dan mewah, Q8 didatangkan dengan ruang dalaman yang cukup luas untuk pemandu dan penumpang di samping ruang bagasi yang lebar.\n\nQ8 turut disertakan dengan sistem suspensi maju dan sistem bantuan pintar sekaligus menjadikan model ini sesuai untuk urusan perniagaan mahupun pemanduan bersahaja.\nLebih menarik , Q8 didatangkan dengan enjin 3.0 TFSI dengan sistem mild hybrid sekaligus mampu menghasilkan 340hp.\nModel ini juga disertakan dengan sistem pacuan quatrro yang dijamin mampu memberikan pengawalan sempurna.\nSenarai harga bagi empat model siri Q:\n\nAudi Q2 1.4 TFSI COD S Tronic (Sport) (RM219,900**)\nAudi Q5 2.0 TFSI (RM339,900**)\nAudi Q7 3.0 TFSI (RM 599,900**)\nAudi Q8 3.0 TFSI quattro (RM727,900**)\n\nUntuk maklumat lanjut berkenaan jenama dan model-model kenderaan Audi Malaysia, layari laman web rasmi http://www.audi.com.my. Anda juga boleh mengikuti akaun Instagram @audimalaysia.\nAdvertisements",
        "caf racer\nHonda\nMonkey\nMoto\nMotosikal Buatan Khas \n\nKitaco Honda Monkey 125 Caf  Si Comel Yang Ranggi \n\n\nPosted on April 26, 2019 by Zarul Faiz \n\n\nKitaco Honda Monkey 125 Cafe  Sumber imej: Young Magazine\n\nPengeluar komponen selepas jualan dari Jepun, Kitaco, telah mengubahsuai sebuah motosikal Honda Monkey yang comel menjadi sebuah motosikal caf racer.\nIa kini tampak lebih gagah perkasa, namun pada masa yang sama, tidak hilang kecomelannya.\nMotosikal Honda Monkey adalah sebuah platform yang sesuai untuk pengubahsuaian.\n\n\nKita tidak dapat menafikan yang motosikal Honda Monkey adalah sebuah model yang cukup comel sekali, tetapi, ia tidak menghalang sebuah pengeluar komponen selepas jualan dari Jepun, Kitaco, untuk mengubahsuainya menjadi sebuah jentera yang lebih garang. Dan dengan itu, terciptalah motosikal caf racer buatan khas, Kitaco Honda Monkey 125 Caf.\nKitaro adalah pengeluar komponen bagi ke semua pengeluar motosikal Jepun. Mereka telah mengubahsuai motosikal tersebut menjadi sebuah motosikal caf racer. Motosikal Monkey 125 Caf mereka ini telah dicipta untuk acara Tokyo Motor Show. Ia juga akan diperagakan sewaktu acara Monkey Meeting kali ke-12 di Tama, Jepun.\n\nJika anda rasakan yang roda standard 12 incinya itu terlalu kecil, Kitaro telah menukarkannya dengan sepasang roda yang lebih kecil, hanya sebesar 10 inci. Pelitupnya adalah buatan khas, namun, majalah di Jepun ada mengatakan yang ianya mungkin akan dipasarkan. Suspensi belakang standardnya juga telah digantikan dengan penyerap hentakan Nitron dengan takungan asing.\nEnjinnya juga telah dikemaskini dengan kit gerek besar 181cc NEO. Wasap ekzos disalurkan melalui paip ekzos Kitaco.\n\nPakej keseluruhannya dikemaskan dengan satu tema yang menjadikannya kelihatan seperti plet besi yang dipasak bersama, dengan bunga sakura menghiasinya.\nPengubahsuaian ini membuktikan betapa motosikal Honda Monkey ini adalah sebuah platform pengubahsuaian yang amat sesuai sekali.\n\nAdvertisements",
        "BERITA TEMPATAN\nMoto Malaya \n\nHarley-Davidson Petaling Jaya Memperkenalkan Iron 1200! \n\n\nPosted on May 24, 2019 by Amirul Azreen \n\n\n\nHarley-Davidson Petaling Jaya memperkenalkan Iron 1200 dalam usaha untuk meningkatkan lagi jenama Sportster yang menggabungkan rekaan lama dan trend motosikal kustom dengan enjin Evolution 1200 V-Twin.\nSejak diperkenalkan pada tahun 1957, motosikal Sportster telah melalui pelbagai proses rekaan semula di tangan Harley-Davidson dan juga pemilik motosikal.\n\nRekaan grafik di tangki yang baharu  diinspirasikan dari elemen 1970an  menonjolkan lagi rupa keseluruhan 1200 berbanding dengan Forty-Eight Special.\nSementara itu, Ketua Bahagian Penjualan Harley-Davidson Petaling Jaya, Ahmad Rano menjemput orang ramai untuk menyaksikan model baharu ini.\nKami menjemput orang ramai untuk hadir dan menyaksikan jentera baharu ini sebelum diserahkan kepada pemiliknya. Di samping itu, H-D Petaling Jaya turut mengadakan Karnival Ulang-Tahun Pertama hujung minggu ini jadi kami menjemput semua untuk hadir ke ruang pameran kami, katanya.\nHarley-Davidson Petaling Jaya turut menawarkan rebat sehingga RM28,000 bagi model Touring terpilih dengan kadar faedah serendah 3.6 peratus dan waranti 2 tahun.\nBukan itu sahaja, pengunjung juga berpeluang mendapatkan aksesori dan alat ganti Harley-Davidson dengan potongan 30 peratus!\nSambutan Ulang-tahun Pertama Harley-Davidson Petaling Jaya berlangsung dari 25 hingga 26 Mei ini dari jam 10 pagi hingga 5 petang!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto\nMoto Malaya \n\nPusat ATTZ Pertama Kini Dibuka Di Malaysia! \n\n\nPosted on May 14, 2019 by Amirul Azreen \n\n\n\nAntara pengeluar tayar utama dunia, Apollo Tyres, telah melancarkan pusat Apollo Truck Tyre Zone (ATTZ) sulung di Malaysia bagi menawarkan servis yang lebih mudah kepada lori komersil di negara ini.\nPembukaan pusat baharu ini adalah sejajar dengan objektif Apollo untuk menawarkan akses yang lebih mudah kepada para pelanggan.\nDilengkapi dengan teknologi terkini, pusat ATTZ akan diuruskan oleh Sin Chu Hin Sdn Bhd, antara pakar tayar terbaik di Malaysia. Kerjasama ini  yang pertama seumpamanya di luar India  akan memastikan pelanggan di Malaysia mendapat produk berkualiti di samping servis terbaik.\nPresiden Apollo Tyres Ltd Bagi Asia Pasifik, Timur Tengah dan Afrika, Satish Sharma berkata Apollo akan memastikan Malaysia mendapat servis dan produk terbaik sepertimana di India.\nApollo sangat komited dalam membawa produk terbaik kami kepada pelanggan. Pusat berteknologi tinggi ini akan mengumpulkan kepakaran Apollo dalam trak dan bus serta pengalaman Sin Chu Hin dalam menawarkan pengalaman servis pelbagai bagi barisan pelanggan di Malaysia, jelasnya.\nSelain itu, Pusat ATTZ juga akan dilengkapi dengan mesin penjajaran (alingment) tayar trak dan lori, pertukaran tayar automatik, dan nitrogen inflator antara lain.\nServis pelbagai ini dijangka dapat mengurangkan kos perbelanjaan pelanggan terutamanya dalam penyelenggaraan trak dan lori dalam jangka masa panjang.\nKami melihat terdapat peluang yang besar di Batu Pahat, Johor. Kami bercadang untuk membuka lebih banyak pusat ATTZ di ASEAN, tambahnya.\nBersempena dengan Hari Raya yang menjelang tiba, Apollo Tyres turut menawarkan pelanggan dengan pelbagai baucar ekslusif dengan setiap pembelian tayar Apollo.\nPusat ATTZ ini  yang terletak di Jalan Kolek, Kawasan Perindustrian Tongkang Pecah  dibuka dari Isnin hingga Sabtu, 9 pagi hingga 7 petang.\nAdvertisements",
        "BERITA TEMPATAN\nMoto Malaya \n\nLokaTAG Tawar Kemudahan Bayar Tol Dengan Lebih Efisien \n\n\nPosted on July 10, 2019 by Amirul Azreen \n\n\n\nLOKATECH Engineering Sdn Bhd dengan kerjasama EFKON, telah melancarkan pembaca tol tersedia (built-in) seumpamanyabagi rakyat Malaysia.\nAlat tersebut merupakan alternatif kepada MaxTAG mudah alih yang dilancarkan Oktober tahun lalu.\nBagaimanapun, tidak seperti peranti mudah alih lain, LokaTAG tidak memerlukan penggunaan bateri sebaliknya peranti tersebut diintegrasikan dengan bateri kereta.\n\nOrang ramai yang berminat untuk mendapatkan inovasi terbaru ini hanya perlu ke Shopee Malaysia untuk membuat pembelian. Usah gusar kerana setiap pembelian disertakan dengan penghantaran dan pemasangan percuma di sekitar Lembah Klang, Pulau Pinang dan Johor.\nBagi pelanggan di luar kawasan disebut anda hanya perlu membawa kenderaan ke pengedar rasmi LokaTAG.\nSambutan MaxTAG cukup memberangsangkan ketika ini dengan purata penjualan sebulan mencecah 12,000 unit. Sementara jumlah penjualan bagi peranti tol mudah alih dan tersedia (built-in) mencecah 25,000 unit,  jelas Pengarah EFKON Asia Sdn Bhd, Helmut Blasch.\nSementara itu, Pengarah Urusan LOKATECH, Ng Shyh Kang mensasarkan penjualan sekitar 1,000 sebulan.\nLokaTAG merupakan peranti pertama yang boleh didapati di aftermarket. Kami yakin terdapat ramai pengguna yang akan menghargai penggunaan teknologi ini,  jelasnya.\nPada masa sama, Blasch yakin kutipan tol elektronik akan terus memainkan peranan penting di Malaysia.\nSistem kutipan tol elektronik inframerah telah telah dibuktikan antara penyumbang kelancaran trafik di pusat tol seluruh Malaysia, tambahnya.\nPelanggan juga akan menerima waranti selama satu tahun bagi setiap pembelian LokaTAG yang berharga RM499.\nUntuk maklumat lanjut, layari www.lokatag.com\nAdvertisements",
        "aerofairing\nPuig\nwinglet \n\nPuig Perkenalkan Rangkaian Spoiler Sisi Downforce  Winglet Superbike! \n\n\nPosted on October 26, 2018 by Zarul Faiz \n\n\n\n\nPuig telah memperkenalkan rangkaian spoiler sisi Downforce terkini mereka, yang mana merupakan winglet superbike bagi motosikal 1,000cc.\nSpoiler sisi oleh Puig ini dikatakan menawarkan daya downforce yang lebih baik untuk tahap kestabilan dan cengkaman yang lebih baik.\nBuat masa ini, rangkaian ini meliputi model-model seperti Kawasaki ZX-10R, Honda CBR1000RR, Yamaha M1, Suzuki GSX-R1000, dan BMW S 1000 RR.\n\n\n\nAdakah anda seorang peminat MotoGP? Berminat dengan segala kelengkapan reraup aero dan winglet yang telah digunapakai oleh para pasukan dalam siri perlumbaan tersebut? Ingin melengkapkan motosikal anda dengannya? Jika jawapannya adalah Ya, rangkaian spoiler sisi Downforce Puig merupakan koleksi winglet superbike yang sesuai untuk jentera kesayangan anda?\n\nDireka untuk motosikal superbike 1,000cc mewah, Puig telah membangunkan winglet aftermarket yang mengikuti evolusi MotoGP. Menurut pakar Puig, Puig membolehkan anda memiliki inovasi aerodinamik terkini hasil perlumbaan MotoGP, yang mana membekalkan peningkatan ketara dari segi prestasi dan memacu motosikal lumba anda.\n\nMereka turut mendakwa yang winglet ini telah diuji di atas litar di mana ianya membantu dalam meningkatkan tahap prestasi daya cengkaman keseluruhan motosikal sewaktu pembrekan dengan mengenakan lebih banyak daya downforce, di samping memberikan tahap kestabilan kelajuan tinggi yang lebih baik sewaktu memecut laju pada laluan lurus dan juga selekoh. Terdapat juga pengurangan dalam kesan nyah-wheelie sewaktu anda memulas pendikit dan ianya amatlah membantu, terutamanya dalam perlumbaan.\n\nMelihat pada keseluruhan rangkaian tersebut (dengan tanda harga sekitar 138 satu set, atau RM655), kami rasakan yang winglet Puig ini boleh memberikannya rupa paras yang lebih agresif dengan daya tarikan futuristik pada motosikal-motosikal yang sudah pun cukup mengagumkan. Rangkaian ini menyediakan spoiler sisi bagi pelbagai moedel yang berbeza, antaranya ialah:\n\nKawasaki Ninja ZX-10R (2016  2019)\nHonda CBR1000RR Fireblade (2017-2018)\nYamaha YZF-R1 (2015  2018)\nSuzuki GSX-R1000 (2017-2018)\nBMW S 1000 RR (2015 -2018)\n\n\nSenarai tersebut tidak mempunyai sebarang motosikal superbike para pengeluar dari Itali seperti Ducati atau Aprilia, namun, melihat pada motosikal terkini para pengeluar tersebut, seperti Ducati Panigale V4 baharu (dengan pakej elektronik yang jauh lebih baik) dan Aprilia RSV4 RF LE (yang telah pun didatangkan dengan winglet), kami tidak benar-benarl pasti apa yang akan berlaku sekiranya spoiler sisi ditambah pada jentera-jentera berkenaan.\n\nBagi motosikal-motosikal yang ada dalam senarai di atas, Puig menyatakan bahawa spoiler sisi yang ditawarkan bukan hanya sekadar hiasan tetapi akan menawarkan kelebihan pada penunggang dengan memberikan lebih banyak daya downforce dan kestabilan. Secara asasnya, ianya, secara teori, satu penambahbaikan prestasi, dan kami berharap untuk mendapatkannya bagi menguji kelengkapan yang terkini ini. Buat masa ini, anda boleh tonton video mengenai spoiler sisi oleh Puig di bawah!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSumber : Puig\nMotosikal Honda CBR250RR HRC 2019 Diperagakan!\n\nAdvertisements",
        "Dominar 400\nmodenas\nModenas Explore the Unexplored\nMoto Malaya \n\nBuat Semua Pemilik Modenas Dominar, Ada Satu Konvoi Khusus Yang Epik Untuk Anda Pada Hujung Minggu Ini! \n\n\nPosted on October 8, 2018 by Zarul Faiz \n\n\n\n\nAnda sering menunggang bersendirian atau hanya untuk berulang alik dari rumah ke tempat kerja?\nAdakah anda seorang pemilik motosikal Modenas Dominar?\nPernahkah anda teringin untuk menyertai konvoi epik yang tidak mudah untuk dilupakan, dengan pelbagai aktiviti dan permainan yang menyeronokan serta hadiah yang yang boleh dimenangi?\nJika jawapan anda adalah ya bagi mana-mana soalan di atas ini, segeralah mendaftar bagi konvoi Modenas Dominar Explore the Unexplored yang akan diadakan pada hujung minggu ini. Konvoi ini terbuka untuk 20 orang pemilik Dominar sahaja.\n\n\nAdakah anda seorang pemilik motosikal Modenas Dominar? Jika ya, kami ada satu tawaran yang sukar untuk anda lepaskan!\n\nModenas, bersama dengan rakan kongsi mereka, Bajaj Auto Limited India, ingin menjemput anda untuk menyertai mereka untuk satu tunggangan ke Kuantan yang akan berlangsung pada hujung minggu ini (13 dan 14 Oktober 2018).\nKonvoi ini adalah khas buat para pemilik motosikal Dominar, dan ia akan bermula pada hari Sabtu, pada jam 7 pagi dari ibu pejabat Modenas di Glenmarie (EMOS), menuju ke Kuantan melalui laluan yang menyeronokkan sepanjang perjalanannya.\n\nAnda akan bermalam di Kuantan di mana akan diadakan satu parti BBQ, muzik secara langsung, dan peluang untuk menunjukkan bakat nyanyian anda.\nDan yang terbaiknya? Ianya satu konvoi yang ditanggung penuh (hampir sepenuh, apa yang perlu anda belanjakan adalah kos petrol dan pastikan anda membawa salinan pakaian). Makanan serta penginapan ditanggung oleh Modenas dan Bajaj. Tiada peluang untuk berkonvoi yang lebih baik daripada ini untuk pemilik Modenas.\n\nPada keesokan harinya, (Ahad, 14 Oktober 2018), konvoi ini akan menuju pulang ke Kuala Lumpur melalui Lebuhraya Pantai Timur dan anda akan tiba di Kuala Lumpur menjelang petang, jadi anda bolehlah meluangkan baki hari Ahad anda berehat, atau meluangkan masa bersama yang tersayang.\nTunggangan ini adalah sebahagian daripada siri tunggangan kembara epik Modenas Explore the Unexplored yang akan mengambil tempat di seluruh Semenanjung Malaysia. Konvoi ke Kuantan ini adalah kali ketiga tunggangan sebegini dihoskan oleh Modenas dan Bajaj, dan dianjurkan oleh laman saudara kami, Bikesrepublic.com, dan anda boleh saksikan video-video dari dua konvoi pertamanya di bawah ini.\n\n\nPara peserta juga turut berpeluang untuk memenangi pelbagai hadiah dengan pertandingan fotografi Motography, di mana anda perlu memuat naik gambar detik Dominara terbaik anda ke akaun media sosial anda dengan tanda pagar #motographymalaysia. Anda berpeluang untuk memenangi helmet Shark atau jaket menunggang Alpinestar.\nJika anda berminat untuk mengambil bahagian dalam konvoi ini, Tekan SINI untuk menyuarakan keinginan anda dan Modenas akan memaklumkan anda sekiranya anda dipilih. Segeralah kerana tempatnya hanya terhad buat 20 orang penunggang!\n\nJumpa anda di sana!\n\nAdvertisements",
        "BERITA TEMPATAN\nMoto Malaya \n\nPemandu Singapura Paling Banyak Saman Tertunggak Di Malaysia \n\n\nPosted on July 18, 2019July 18, 2019 by Amirul Azreen \n\n\n\nJabatan Siasatan dan Penguatkuasaan Trafik (JSPT) Bukit Aman memaklumkan bahawa pemandu Singapura memiliki paling banyak saman tertunggak berbanding pemandu daripada negara jiran lain.\nMenurut pengarah JSPT, Datuk Azisman Alias, di antara 2014 hingga 2018 ,sebanyak 136,601 saman tertunggak dan 2,131 waran tangkap telah dikeluarkan untuk pemandu Singapura sementara Brunei kedua dengan 40,101 saman tertunggak diikuti Thailand, 21,651.\nSementara itu, JSPT Bukti Aman baru-baru ini telah melancarkan operasi khas bagi menangani saman tertunggak di Kedah, Perlis dan Perak.\nHasilnya, sebanyak 1,649 saman telah diselesaikan dengan RM291,190 kompaun berjaya dikutip pihak JSPT.\nDatuk Azisman berharap lebih ramai lagi saman tertunggak ini dapat diselesaikan dalam masa terdekat.\n(SUMBER: The Star)\nAdvertisements",
        "Zontes\nZT310-R\nZT310-T\nZT310-X \n\nGaleri Gambar Motosikal Zontes \n\n\nPosted on March 4, 2019 by Zarul Faiz \n\n\nBahagian ekornya tampak agak unik\nArtikel oleh Wahid Ooi Abdullah untuk Bikes Republic\n\nJika anda tidak puas lagi menatap gambar motosikal Zontes yang telah dilancarkan minggu lepas, kami ada beberapa buah gambar baharu yang ingin ditunjukkan.\nKami telah berpeluang melawat kilang jenama tersebut di Guangdong, China.\nTataplah gambar-gambar aksi motosikal-motosikal ini!\n\n\nZontes Malaysia telah melancarkan rangkaian baharu motosikal Zontes di Malaysia pada minggu lalu, namun kami pasti anda tidak puas lagi menatap gambar-gambar tersebut.\nKami telah berpeluang melawat kilang Zontes di Guangdong, China pada hujung minggu lalu. Di sana, pengeluar berkenaan telah menyediakan keseluruhan rangkaian model tersebut untuk kami tunggang uji secara ringkas.\nMereka telah menyediakan model-model ZT310-T, ZT310-R, dan ZT310-X di perkarangan kilang berkenaan. Inilah model-model yang akan dijual di Malaysia. Turut disediakan adalah motosikal power cruiser ZT310-V, yang mana ianya mungkin sekali akan tiba di tanah air kita pada masa yang akan datang.\n\nPengeluarnya, Guangdong Tayo Motorcycle Technology Co., Ltd., turut memiliki beberapa buah jenama motosikal yang lain. Jenama Zontes adalah jenama motosikal utama mereka.\nTatapilah model-model sepuas-puasnya.\nZT310-X\nMotosikal ZT310-X adalah motosikal sport-tourer dalam rangkaian ini, dan ia dilengkapi dengan reraup penuh serta pelana lebar yang panjang.\nThis slideshow requires JavaScript.\nZT310-T\nZT310-T adalah tawaran kembara/dwi-sukan. Ramai yang telah mengatakan bahawa sekilas pandang motosikal ini kelihatan seperti sebuah motosikal R 1200 GS, tetapi, bila diperhatikan dengan lebih teliti, anda pasti akan nampak banyak perbezaannya.\nMotosikal ZT310-T ini mudah untuk ditunggang dan tidak terlalu tinggi. Ia juga didatangkan dengan dua ketinggian pelana yang boleh dilaras.\n\nPenghadang anginnya boleh dilaras secara automatik.\nThis slideshow requires JavaScript.\nZT310-R\nSesebuah rangkaian motosikal itu pasti tidak lengkap tanpa tawaran motosikal lumba naked. Dan bagi rangkaian dari Zontes ini, motosikal tersebut adalah model ZT310-R.\nThis slideshow requires JavaScript.\nKOMPONEN DAN CIRI-CIRI YANG LAIN\nThis slideshow requires JavaScript.\nAdvertisements",
        "BERITA ANTARABANGSA\nmotogp\nMotoGP 2019 \n\nKeputusan Mahkamah Rayuan MotoGP Memihak Kepada Ducati \n\n\nPosted on March 27, 2019 by Zarul Faiz \n\n\nJentera Ducati Desmosedici GP19 dengan winglet lengan ayun  Sumber imej: Asphalt & Rubber\n\nMahkamah Rayuan MotoGP telah memutuskan yang winglet lengan ayun Ducati tidak menyalahi peraturan.\nIanya berikutan dengan bantahan yang dikemukakan oleh empat pengeluar selepas perlumbaan MotoGP Qatar.\nKeputusan ini bermakna yang Andrea Dovizioso mengekalkan kemenangan, mata, dan kedudukannya dalam anak tangga kejohanan.\n\n\nMahkamah Rayuan MotoGP telah memutuskan yang winglet lengan ayun yang telah digunakan oleh Ducati tidak menyalahi peraturan. Winglet tersebut telah dipasang pada tiga buah jentera Ducati Desmosedici GP19 di perlumbaan MotoGP Qatar 2019.\nDi mana mahkamah berkenaan telah memberikan keputusan mereka, mereka tidak pula menyatakan sebab mahu pun data apa yang telah meyakinkan mereka.\nDengan itu kita boleh menganggap yang mereka berpendapat bahawa peralatan tersebut mengurangkan suhu tayar belakang dan bukannya memberikan daya downforce aerodinamik tambahan. Selepas ini, Ducati dibenarkan untuk menggunakan winglet lengan ayun ini HANYA SEKIRANYA ia dilengkapi bersama dengan spoiler roda hadapan.Keputusan ini bermakna Andrea Dovizioso berjaya mengekalkan mata dan kemenangannya di Qatar, manakala Ducati juga turut mengekalkan kutipan mata pengeluar yang telah mereka perolehi di pusingan pertama berkenaan.\nBagaimana pun, keputusan ini telah menimbulkan satu masalah yang baharu: Bagaimanakah Dorna dan FIM akan memastikan yang winglet yang akan digunakan pada masa yang akan datang, sama ada oleh Ducati mahu pun oleh pengeluar yang lain, tidak memberikan sebarang kelebihan aerodinamik dari segi downforce?\nBuat waktu ini, dijangkakan akan dibentangkan peraturan-peraturan yang baharu.\nIsu ini mula mendapat perhatian dan menimbulkan perdebatan hangat setelah empat buah pengeluar membuat bantahan selepas perlumbaan di Qatar. Empat buah pengeluar berkenaan  Aprilia, KTM, Honda, dan Suzuki  berpendapat yang winglet tersebut memberikan daya downforce pada lengan ayun Ducati bagi memastikan tayar belakang kekal berada di atas litar, membantu kestabilan dan memanjangkan jangka hayat tayar. Dan oleh kerana itu, ia tidak sah kerana winglet berkenaan tidak mematuhi garis panduan yang ditetapkan untuk kelengkapan aerodinamik.\nDucati bagaimana pun bertegas yang satu-satunya fungsi alat tersebut adalah untuk menyalurkan udara ke tayar belakang bagi menyejukkannya. Pengeluar tersebut telah menunjukkan reka bentuk tersebut kepada Pengarah Teknikal MotoGP, Danny Aldridge sebelum perlumbaan. Ia kemudiannya telah mendapat kebenaran dan memo kemudiannya telah dihantar kepada semua pasukan.\nPara pengeluar lain bagaimana pun, tidak bersetuju dengannya, lebih-lebih lagi Aprilia. Mereka telah terlebih dahulu menunjukkan reka bentuk bagi peralatan yang serupa kepada Pengarah Teknikal tetapi tidak dipersetujui kerana melanggar peraturan kelengkapan aerodinamik.\nMereka telah membuat bantahan selepas perlumbaan, namun bantahan mereka telah ditolak, dan dengan itu ianya telah dirujuk ke Mahkamah Rayuan MotoGP.\n\nAdvertisements",
        "BERITA TEMPATAN\nPETRONAS AAM Malaysian Cub Prix \n\nPemergian Mohd Hafiz Nor Azman Perlu Dijadikan Satu Iktibar \n\n\nPosted on December 18, 2018 by Zarul Faiz \n\n\nTakziah kami ucapkan kepada keluarga Mohd Hafiz  Sumber: Cub Prix Malaysia\n\nMohd Hafiz Nor Azman telah meninggal dunia setelah terlibat dalam satu kemalangan sewaktu\nperlumbaan akhir Cub Prix pada hujung minggu yang lalu.\nPihak penganjur berjanji akan melakukan penyiasatan yang menyeluruh.\nTragedi ini adalah yang kedua dalam tempoh 18 bulan.\n\n\nIniden malang dan pemergian Mohd Hafiz Nor Azman sewaktu satu perlumbaan motosikal perlu dijadikan satu iktibar.\nHafiz merupakan penunggang Cub Prix kedua yang telah meninggal dunia dalam tempoh 18 bulan. Juara kebangsaan dua kali, Norizman Ismail, meninggal dunia di Kemaman, Terengganu pada bulan Mei tahun lalu apabila dia merempuh hadangan air fence, dan kemudiannya dihimpit motosikalnya.\nApa yang terjadi\nHafiz kehilangan jiwa di pusingan terakhir kejohanan Petronas AAM Cub Pri Malaysia 2018, yang berlangsung di Dataran Bandar Penawar, di Johor pada hari Ahad. Dia telah bertanding dalam kategori perlumbaan CP150.\nSewaktu menuju ke chicane, seorang penunggang di hadapan Hafiz telah melanggar sebuah papan yang berada di tepi litar, menyebabkannya terjatuh. Hafiz terlanggar penunggang berkenaan dan ini menyebabkannya terbabas. Menurut laporan NST, dia tidak sedarkan diri dan meninggal dunia di Hospital Bukit Tinggi.\n\nKesannya\nMalapetaka ini telah menggemparkan seluruh warga Malaysia. Ucapan takziah bertalu-talu disampaikan kepada keluarga Hafiz. Penaja utama pasukannya, Petronas telah mengeluarkan sebuah kenyataan akhbar, meluahkan simpati mereka kepada keluarga Hafiz.\nNamun, perasaan terkejut berubah kepada kekecewaan dan orang ramai mula membuat spekulasi mengenai apa yang telah terjadi. Punca kematian penunggang muda ini masih belum ditentukan, tetapi, telah ada begitu ramai detektif pakar di dalam laman Facebook yang mula menuding jari.\nBagaimana pun, isu paling utama di sini adalah keselamatan. Ayah Hafiz ada bertanya, Litar itu selamat atau tidak? Saya rasa litar itu agak tidak selamat.\nPenunggang dan juara kebangsaan, Wazi Abdul Hamid ada berkongsi pandangannya sewaktu majlis pengebumian Hafiz.\nPandangan Kami\nKami tidak mahu mengkritik pihak penganjur kerana mereka telah melakukan segala yang termampu. Hadangan air fence dengan jelas sekali telah mengurangkan kecederaan penunggang sejak pengenalannya beberapa tahun yang lalu. Tetapi, dari satu sudut yang berbeza, yang terbaik perlu berubah untuk kekal yang terbaik.\nMotosikal cub 150cc sudah cukup pantas sekali dalam bentuk standard. Kami pernah menguji model Yamaha Y15ZR sewaktu ianya diperkenalkan pada tahun 2015 dan ia mampu mencecah kelajuan kemuncak 150km/j. Bayangkan sahaja betapa lajunya motosikal ini dengan kelengkapan perlumbaan.\nMotosikal yang laju tidak akan menghadapi masalah kalau ada banyak ruang, tetapi, perlumbaan Cub Prix selalunya dilangsungkan di tempat letak kereta terbuka. Tempat letak kereta sebegini selalunya dipenuhi dengan bendul konkrit tinggi, permukaan yang teruk, dan ruangan sempit apabila ditukarkan menjadi litar perlumbaan. Mimpilah kalau hendak ada kawasan runoff.\nPenyelesaian?\nAdakah pelebaran litar ini satu penyelesaian? Ia mungkin tampak seperti sebuah idea yang baik, namun, ianya hanya akan membolehkan penunggang mencapai kelajuan selekoh yang lebih tinggi. Kemalangan pada kelajuan yang lebih tinggi bukan jawapannya.\nPilihan yang nyata adalah mengadakan perlumbaan di fasiliti yang khusus untuk perlumbaan. Benar, tidak ada banyak fasiliti sebegini di Malaysia, selain Litar Antarabangsa Sepang (SIC). Tetapi, terdapat begitu banyak litar go-kart yang ada di seluruh negara. Masalahnya, litar-litar go-kart ini terletak di tempat-tempat yang agak jauh. Selain itu, jumlah penonton yang ramai menimbulkan satu lagi cabaran, di mana sesetengah litar go-kart ini tidak mempunyai pemandangan yang menarik. Pada ketika ini, penonton Cub Prix berada di belakang pagar-pagar yang terletak betul-betul di sebelah litar.\nWalau apa pun jua keputusannya, ia perlu diputuskan sebelum latihan pertama tahun hadapan.\nKami tinggalkan anda dengan pesanan bapa Hafiz, Saya harap yang pihak berkenaan akan menyiasat insiden ini bagi mengelakkan tragedi yang akan datang.\nMotoMalaya dan laman saudara kami, Bikes Republic ingin mengucapkan takziah buat keluarga Mohd Hafiz. Al-Fatihah\nAdvertisements",
        "BERITA TEMPATAN\nMoto Malaya \n\nProgram Premium Ferrari Perlindungan Komprehensif Bagi Setiap Pemilik \n\n\nPosted on April 27, 2019 by Amirul Azreen \n\n\n\nFerrari terus memperkasakan servis selepas jualan kepada pelanggan setianya dengan memperkenalkan program Premium Ferrari yang melibatkan servis penyelenggaraan bagi 13 model yang dihasilkan sebelum ini.\nBerikut 13 model yang disenaraikan:\n\n456 GT / GTA\n456 M GT / GTA\n550 Maranello\n550 Barchetta\n360 Modena (all versions)\n575 Maranello\n575 Superamerica\n612 Scaglietti (all versions)\nF430 (all versions)\n599 GTB Fiorano\n599 SA Aperta\n599 GTO\nFerrari Enzo\n\nSkim terbaru ini menawarkan sijil yang akan memaparkan segala servis dan penyelenggaraan yang telah dilaksanakan terhadap kereta pemilik masing-masing.\nBagi memastikan kereta dijaga dengan rapi mengikut standard sewajarnya, program Premium Ferrari turut menawarkan pertukaran alat ganti yang berkemungkinan untuk haus atau rosak dimamah usia.\nProgram terbaru ini dilihat sebagai pelengkap kepada servis selepas jualan Ferrari yang cukup komprehensif dan fleksibel. Setiap kenderaan baharu Ferrari didatangkan dengan waranti tiga tahun dan servis penyelenggaraan percuma selama tujuh tahun.\nBagi kenderaan yang berusia enam hingga 15 tahun, pemilik boleh menghidupkan waranti New Power yang menawarkan perlindungan terhadap bahagian mekanikal utama.\nAdvertisements",
        "BERITA TEMPATAN\nHarley-Davidson Petaling Jaya\nHDPJ\nMotorcycle Club\nMotorcycle Group \n\nSambutan Ulang Tahun Ke-Tiga Kingz Motorcycle Group \n\n\nPosted on January 14, 2019 by Zarul Faiz \n\n\n\n\nKingz Motorcycle Group telah menyambut ulang tahun mereka yang ke-tiga baru-baru ini.\nKira-kira 100 orang penunggang telah memulakan perjalanan dari rumah kelab MG ini di Sentul.\nKumpulan berkenaan telah menunggang melalui KL menuju Putrajaya dan kembali ke Jalan Tun Razak.\n\n\nKingz Motorcycle Group telah menyambut ulang tahun ke-tiga baru-baru ini.\nKumpulan motosikal berkenaan memulakan tunggangan mereka dari rumah kelab mereka di Sentul pada sebelah petang. Hampir 100 orang penunggang telah mengambil bahagian dalam konvoi ini. Sejumlah besar ahli Kingz MG dikenali ramai di kalangan persaudaraan bermotosikal.\n\nTiada cara yang lebih baik untuk meraikan ulang tahun kumpulan motosikal daripada menunggang bersama-sama. Ianya sudah pasti satu hari yang menyeronokkan buat ahli kumpulan di mana mereka menunggang seiringan, warna mereka (ves rasmi kumpulan) dihembus dengan tiupan angin.\n\nKumpulan ini meneruskan perjalanan dari HDPJ melalui Kuala Lumpur ke Putrajaya. Para penunggang telah berhenti untuk mengambil gambar di samping berehat dan bergurau senda sesama mereka. Bangunan yang tersergam indah di pusat pentadbiran negara menjadi latar belakang mengagumkan bagi motosikal yang berkroma, dengan kemasan warna berkilat dan deruman ratusan motosikal Harley-Davidson.\n\nMereka kemudiannya bertolak dari Putrajaya dan menuju ke G-Tower, yang terletak di Jalan Tun Razak untuk acara yang selebihnya pada malam itu.\n\nDi sana, penunggang tampak jelas bergembira sesama mereka yang bersaudara. Mereka turut bergurau, menyimbah air antara satu sama lain selepas bergambar berkumpulan.\n\nMakan malam bufet telah dihidangkan, di samping mereka disenandungkan oleh kugiran yang mengalunkan lagu-lagu road trip yang klasik.\n\nDengan sokongan Harley-Davidson Petaling Jaya, pengedar rasmi Harley-Davidson di Malaysia, Kingz MG telah meraikan ulang tahun ke-tiga mereka dengan memotong sebuah kek yang telah dihias dengan nama kumpulan.\n\nKami ingin mengucapkan tahniah dan menabik hormat kepada Kingz Motorcycle Group kerana sering memeriahkan suasana. Moga kelab anda terus berkembang dan terus menunggang untuk bertahun lamanya.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKursus Juruteknik Superbike\nMoto Malaya\nTOC \n\nTabiat Yang Perlu Ditanam Untuk Cemerlang Dalam Industri Automotif Dan Sukan Permotoran \n\n\nPosted on December 28, 2018 by Zarul Faiz \n\n\n\n\nAda beberapa tabiat-tabiat tertentu yang membawa kejayaan dalam industri automotif dan sukan permotoran.\nKami telah bercakap dengan Harun Zainal, salah seorang jurulatih Kursus Juruteknik Superbike Kolej Automotif TOC.\nAdakah anda memilikinya?\n\n\nIanya seperti apa yang tertulis dalam buku Millionaire Success Habits. Kita perlu ada tabiat-tabiat tertentu untuk berjaya dalam industri sukan permotoran dan automotif.\nKami telah berpeluang untuk berbicara dengan Encik Harun Zainal, seorang jurulatih dalam Kursus Juruteknik Superbike di Kolej Automotif TOC.\nMotoMalaya: Kolej Automotif TOC sudah semestinya mengalukan kedatangan setiap pelajar. Tetapi, apakah yang perlu ada pada pelajar ini untuk berjaya?\nHarunZainal: Pertama sekali, minat serta kesabaran, terutamanya dalam sukan permotoran. Ini kerana kita tidak akan tahu kedudukan pasukan kita. Sebuah pasukan terdiri daripada pelbagai personaliti serta perwatakan yang berbeza, jadi kita perlu berpegang teguh.\nSelain itu, sebagai seorang juruteknik, kita mesti gemar melihat jentera bergerak. Kita tidak boleh berdiam diri apabila ternampak akan kenderaan yang rosak atau tidak bergerak. Dalam sukan permotoran, anda hendak lihat jentera itu bergerak dengan lebih pantas.\nIanya misi juruteknik untuk menjadikan kenderaan bergerak dengan lebih pantas. Tetapi, bagaimana boleh kita lakukannya? Anda perlu bekerjasama dengan pasukan.\nPerlu ada keinginan untuk belajar. Dalam industri ini anda tidak akan berhenti belajar. Akan ada sahaja perkara baharu yang boleh dipelajari. Anda akan belajar di setiap perlumbaan.\n\nMM: Apa yang menjadikan sukan permotoran ini sukar?\nHZ: Ianya bukan sekadar menjadikan jentera anda bergerak dengan laju. Kami perlu mempelajari tentang peraturannya dan mematuhinya. Tidak mematuhi peraturan akan menyebabkan penyingkiran. (Penyingkiran membuang masa, tenaga, dan wang semua orang  Editor.)\nMM: Perlumbaan motosikal jenis apakah yang disertai TOC?\nHZ: TOC terlibat dengan perlumbaan dalam kejohanan Malaysia Superbike Championship (MSBK), TOC- Ducati Desmo Cup, dan Malaysia Speed Festival (MSF).\nKami bekalkan kru pit buat pasukan-pasukan yang terlibat (bagi membolehkan pelajar untuk menimba ilmu).\nMM: Bagaimana pula dengan pelajar yang akan menamatkan pengajian? Apakah kualiti-kualiti yang perlu mereka ada apabila memasuki dunia pekerjaan?\nHZ: Berdasarkan pengalaman saya sendiri, ianya bukan mengenai gaji, tetapi lebih kepada minat kepada apa yang anda lakukan. Ianya berkenaan membolehkan kenderaan berfungsi secara optimal.\nBagi saya, seorang juruteknik ini adalah seperti doktor kereta atau motosikal. Anda tidak boleh hanya fikirkan tentang wang sahaja, tetapi, anda perlu memberi tumpuan kepada membantu orang. Ini bukan hanya untuk para pelajar saya sahaja, tetapi buat ke semua juruteknik di seluruh negara.\n\nMM: Masih terdapat banyak bengkel di luar sana yang tidak mengamalkan amalan bengkel yang betul. Adakah TOC menerap amalan bengkel yang betul?\nHZ: Ya, sudah pasti. Kami telah pun mendidik pelajar kami mengenai etika bengkel yang betul bermula dari kelas pertama lagi. Ianya mengenai mendidik disiplin diri dan perwatakan baik.\nKami berharap yang mereka boleh menyebarkan budaya ini di kalangan juruteknik. Saya rasa sudah ada sejumlah besar bengkel yang telah mula menukar cara mereka.\nPemilik kenderaan juga semakin sedar akan kepentingan menghantar kenderaan mereka ke bengkel yang bersih dan memiliki peralatan yang sesuai. Ini adalah satu budaya yang bagus. Saya boleh lihat yang bengkel-bengkel di negara kita akan bertambah baik dalam masa beberapa tahun yang akan datang.\n\nSila TEKAN SINI untuk mengetahui dengan lebih lanjut mengenai Kolej Automotif TOC. Sila TEKAN SINI jika anda berminat dengan Kursus Juruteknik Superbike. TOC juga turut mempunyai sebuah program bergelar Bina Bakat bagi membantu bakal pelajar yang memerlukan pinjaman pendidikan.\nKolej Automotif TOC boleh dihubungi di talian (+603) 7960 8833\n\nAdvertisements",
        "BERITA TEMPATAN\nGivi\nGIVI Malaysia \n\nGIVI Malaysia Lancarkan Blog Dan Komuniti GIVISTA \n\n\nPosted on November 15, 2018 by Zarul Faiz \n\n\n\n\nGIVI Malaysia telah melancarkan laman blog dan Komuniti GIVISTA.\nBlog ini akan menampilkan pelbagai produk, aktiviti gaya hidup, dan juga trivia.\nKomuniti GIVISTA akan memberikan sorotan kepada aktiviti para pengguna GIVI.\n\n\nGIVI Malaysia telah melancarkan sebuah blog dalam laman sesawang mereka dan laman Komuniti GIVISTA di Facebook baru-baru ini.\nSeperti mana yang kita semua sedia maklum, jenama GIVI adalah satu jenama aksesori motosikal yang cukup terkemuka di seluruh dunia. Mereka mempunyai satu rangkaian kelengkapan motosikal yang cukup meluas, di mana syarikat ini mempunyai produk buat pelbagai jenis motosikal dari jenis dan kapasiti enjin yang berbeza, tidak kiralah sama ada untuk skuter, sehinggakan untuk motosikal adventure-tourer kelas terbuka.\nDan dengan kerana itu, kedua-dua platform baharu ini akan membawakan maklumat dan berita terkini mengenai produk terbaru mereka. Bagaimana pun, ada beberapa buah perbezaan yang ketara antara kedua platform ini.\nBlog GIVI Malaysia di http://www.givi.com.my/blog.php bukan sahaja akan menampilkan produk terbaru mereka, tetapi ia juga tampil dengan pelbagai artikel berbeza. Anda mungkin dapat membaca artikel tentang aplikasi praktikal bagi produk-produk mereka, cerita mengenai pengalaman menggunakan produk-produk ini dan bermacam-macam trivia seperti pelibatan syarikat dalam sukan permotoran.\nLaman Facebook Komuniti GIVISTA pula, seperti mana namanya itu, adalah tempat di mana komuniti pengguna GIVI berkongsi pengalaman mereka, konvoi dan tunggangan, serta yang paling utama sekali, rasa sayang mereka terhadap produk GIVI. Kita juga boleh mendapatkan pelbagai berita terkini mengenai aktiviti GIVI Malaysia, sebagai contoh, jemputan untuk menyertai konvoi.\nAnda juga boleh melayari laman sesawang GIVI Malaysia, dan juga laman Facebook rasmi GIVI Malaysia bagi mendapatkan sebarang maklumat selanjutnya.\n\nAdvertisements",
        "BERITA ANTARABANGSA\nOhlins\nsuspension \n\nTenneco Inc. Akan Memiliki Saham Majoriti Dalam hlins Racing A. B. \n\n\nPosted on November 16, 2018 by Zarul Faiz \n\n\n\n\nTenneco Inc. akan membeli saham majoriti dalam syarikat suspensi terkemuka, hlins Racing A. B.\nPengasas hlins, Kenth hlin akan kekal bersama syarikat berkenaan.\nPerjanjian ini akan dimeterai pada tahun 2019.\n\n\nTenneco Inc. akan memiliki saham majoriti dalam syarikat suspensi premier terkemuka, hlins Racing A. B.\nBagi mereka yang kurang arif mengenai Tenneco, syarikat dari Amerika Syarikat ini merupakan pemilik jenama suspensi Marzocchi. Tenneco telah menghentikan operasi Marzocchi pada tahun 2015 sebelum menjualnya kepada VRM, sebuah syarikat automotif dari Itali.\nPerjanjian ini bernilai $160 juta (RM669 juta). Saham minoriti akan kekal dengan pengasasnya, Kenth hlin. Pemerhati industri menganggap yang jumlah ini adalah satu jumlah premium. Bagaimana pun, Tenneco berhasrat untuk menjadi pendahulu industri suspensi, tidak syak lagi melalui kajian dan pembangunan oleh hlins dalam suspensi semi-aktif dan kawalan elektronik (CES).\n\nBrian Kesseler, Ketua Pegawai Eksekutif bersama Tenneco, telah berkata, Pasukan teknologi hlins akan membolehkan kami untuk mengembangkan tawaran produk kami secara pesat kepada pelanggan sedia ada dan masa akan datang, di samping membantu kami membolot sebahagian besar pasaran dalam pasaram mobiliti yang sedang membangun. Dia juga telah menambah yang pasukan hlins memainkan peranan penting dalam syarikat Aftermarket and Ride Performance baharu.\nhlins pada ketika ini mempunyai seramai 340 kakitangan dalam jabatan Kajian dan Pembangunannya yang terletak di Sweden. Mereka juga mempunyai cawangan dan subsidiari di seluruh dunia, antaranya di Thailand, Sweden, Jerman, dan Amerika Syarikat. hlins secara amnya memegang monopoli dalam kancah perlumbaan motosikal jalan raya, dan dengan itu menjadi sebutan para penunggang. (hlins juga turut membekalkan sistem suspensi untuk kereta.)\nKami jangka yang perjanjian ini akan dimeterai dalam suku pertama tahun 2019. Kenth hlin akan terus menyediakan visi strategi dan teknologi buat syarikat ini.\nAdvertisements",
        "BERITA ANTARABANGSA\nGSX-R600\nGSX-R750\nsuzuki \n\nSelamat Tinggal Suzuki GSX-R750 Dan GSX-R600 \n\n\nPosted on January 4, 2019 by Zarul Faiz \n\n\nSuzuki GSX-R750 2018\n\nModel Suzuki GSX-750 merupakan cetakan biru bagi motosikal superbike moden.\nNamun, dengan pemansuhan piawaian Euro4, menghalangnya dan model GSX-R600 daripada dijual di Jepun dan Eropah.\nBuat masa ini, tiada pengganti yang telah diaturkan bagi kedua-dua buah model ini.\n\n\nHonda CB750 1969 mungkin sekali motosikal superbike yang pertama, tetapi, motosikal superbike yang sejati dari sudut pandangan moden sudah semestinya model Suzuki GSX-R750 1985.\nTelah wujud beberapa buah model ikonik sepanjang 33 tahun hayat model berkenaan. Suzuki telah menyertakan model ini dalam kejohanan World Superbike Championship dan juga siri perlumbaan lain di seluruh dunia.\n\nModel Slabside 1985 menjadi asas bagi apa yang akan dikenali sebagai sebuah motosikal moden; kerangka aluminium twin-spar, enjin empat silinder, badan reraup penuh, dan kemasan grafik replika perlumbaan.\n\nSuzuki GSX-R750 1985\n\nTiga tahun kemudian, Suzuki mengemaskini model GSX-R berkenaan. Ianya dilengkapi dengan karburator Mikuni BST36S yang menggunakan slaid yang dioperasikan menggunakan vakum. Slaid-slaid ini mirip lastik (slingshot), dan dengan itu, muncullah nama gelaran GSX-R750 Slingshot.\n\nSuzuki GSX-R750 1988\n\nPada tahun 1992, motosikal ini mulai dilengkapi dengan sejukan cecair dan didatangkan dengan nama WN (W untuk water). Pada tahun inilah juga model GSX-R600 diperkenalkan.\n\nSuzuki GSX-R750 1992\n\nModel GSX-R750 SRAD (Suzuki Ram Air Direct) diperkenalkan pada tahun 1996. Ia dilengkapkan dengan kerangka aluminium yang diambil daripada jentera RGV500 GP. Suzuki mengurangkan beratnya menjadikannya seberat 179kg, yang mana ianya lebih ringan daripada GSX-R600.\n\nSuzuki GSX-R750 1996\n\nTahun 2001 menyaksikan kemunculan model K1, model pertama dalam rangkaian K-series.\n\nSuzuki GSX-R750 2001\nWalaupun motosikal ini tidak mengecapi begitu banyak kegemilangan dalam perlumbaan seperti jenama lain, ia tetap mempunyai ramai peminat dan pemilik yang menyedari bahawa model 750 ini adalah kompromi terbaik antara model 600cc dan 1000cc.\nKemudiannya, pada tahun 2003, World Superbike Championship mengumumkan bahawa ke semua jentera empat silinder sehingga 1,000cc boleh bertanding dalam kejohanan berkenaan. Model 750 mulai ketinggalan, namun masih ada pelanggan yang memacu jualannya.\nPengeluar-pengeluar lain masih terus menghasilkan model 750 buat beberapa tahun lamanya sebelum mengabaikannya sepenuhnya, namun, Suzuki masih kekal teguh menghasilkannya. Ini mungkin sekali kerana mereka ingin mengekalkan warisan sebagai pengeluar pertama yang merintis revolusi superbike moden.\nTetapi, ianya telah sampai ke penghujungnya. Model GSX-R750 dan GSX-R600 tidak lulus akan piawaian emisi Euro4. Seperti model Hayabusa, ianya sudah tidak boleh dijual di Jepun dan Eropah. Model-model ini bagaimana pun boleh didapati di Amerika Syarikat sehingga hujung tahun 2019.\nSuzuki GSX-R750 2019\nNamun, tidak seperti Hayabusa, Suzuki tiada rancangan untuk memperkenalkan pengganti bagi model 750 dan 600 ini.\nSelamat tinggal Suzuki GSX-R750 dan GSX-R600.\n\nAdvertisements",
        "convoi\nLiqui Moly\nSarawak Borneo Cross Country Rally\nSBCCR 2018\nTriumph Motorcycles \n\nDetik Pengiraan Untuk Sarawak Borneo Cross Country Rally 2018 Bermula \n\n\nPosted on October 21, 2018 by Zarul Faiz \n\n\n\n\nSarawak Borneo Cross Country Rally 2018 akan bermula pada 25 November 2018.\nIa bakal meliputi 2,800km merentasi Borneo, Brunei, dan Kalimantan.\nDetik pengiraan ini telah berlangsung di ibu pejabat Triumph Motorcycles Malaysia.\n\n\nDetik pengiraan bagi acara Sarawak Borneo Cross Country Rally 2018 (SBCCR) yang bersejarah telah pun bermula. Acara ini telah diadakan di ibu pejabat Triumph Motorcycles Malaysia pada hari Sabtu, 20 Oktober 2018.\n\nAcara SBCCR adalah sebuah acara konvoi jenama motosikal campuran. Ianya bakal bermula dari Kota Kinabalu, Sabah, pada 25 November 2018 dan berakhir di Kuching, Sarawak pada 5 Disember 2018. Di penghujung perjalanan ini, para peserta telah pun akan menjelajah jumlah keseluruhan anggaran sebanyak 2,800km, merentasi 7 buah bandar dan tiga buah negara. Tiga buah negara tersebut adalah Malaysia, Brunei Darussalam, dan Kalimantan, Indonesia.\nDan oleh kerana itu, mereka akan dapat menikmati pemandangan hutan hujan tropikal Borneo yang amat menawan, yang mana ianya merupakan hutan hujan kedua terbesar dalam dunia. Selain itu, para peserta juga akan dapat menerokai persekitarannya yang berbilang budaya, alam semulajadi, warisan, dan cabaran.\n\nPenganjur rali ini, Unides Events Sdn. Bhd., berharap yang konvoi ini akan memperagakan alam sekitar Borneo yang masih lagi suci. Dan pada masa yang sama, ianya akan memberi kesedaran akan kepentingan menangani perubahan iklim yang sedang melanda planet kita.\nRakan penaja bagi Sarawak Borneo Cross Country Rally 2018 ini adalah Triumph Motorcycles Malaysia dan Liqui Moly Asia Pacific.\n\nDalam sidang akhbar yang telah diadakan oleh Unides Event Sdn. Bhd., Pengarah Urusan, Encik Kho Sze Min berkata: Kami berbesar hati kerana mendapat tajaan Liqui Moly Asia Pacific dan Triumph Motorcycles Malaysia. Triumph Motorcycles mempunyai rangkaian luas model, sama ada untuk jalan raya bertar atau tanah merah, dan ianya kelebihan unik jenama ikonik ini. Liqui Moly menawarkan rangkaian penuh produk untuk jentera dua roda bagi memberikan enjin yang lebih bersih bagi mengurangkan emisi karbon.\nAcara SBCCR ini juga didokong oleh Pekema Riders Club, H-D Borneo, Konsulat General Brunei dan Indonesia, Destination Explore, K Multimedia, PDRM, dan pihak berkuasa tempatan di ketiga-tiga negara yang terlibat.\nMenteri Pelancongan, Kesenian, Budaya, Belia dan Sukan Sarawak, YB Datuk Hj. Abdul Karim Rahman Hamzah sedang mencuba sebuah Triumph Bonneville Bobber Black\nMenteri Pelancongan, Kesenian, Budaya, Belia dan Sukan Sarawak, YB Datuk Hj. Abdul Karim Rahman Hamzah, telah melancarkan rali ini pada 1 April di Kuching. Beliau turut hadir sewaktu detik pengiraan ini. Turut hadir adalah Ketua Pegawai Operasi Triumph Motorcycles Malaysia, Dato Razak Al-Malique Hussein, dan Presiden Pekema Riders Club, Ybhg Dato SM Zulkifli SM Amin.\nTunggangan bukanlah acara pertama anjuran Unides Events Sdn. Bhd. Mereka merupakan pengurus acara rasmi bagi Ducati Multistrada Borneo Experience 2011, yang disertai oleh 60 orang peserta. Selain itu, mereka juga telah menganjurkan Southeast Asia Harley Owners Group Sarawak Rally kali ke-dua 2012, yang menyaksikan penyertaan sebanyak 350 orang peserta. Kedua-dua konvoi berkenaan telah diadakan selama melebihi 10 hari.\n\nBagi mendapatkan maklumat lanjut mengenai acara Sarawak Borneo Cross Country Rally 2018 ini, sila layari laman Facebook rasmi mereka. Untuk mendapatkan sebarang maklumat mengenai Triumph Motorcycles Malaysia, anda boleh layari laman Facebook rasmi mereka.\n\nAdvertisements",
        "Diavel\nDiavel 1260\nducati\nMoto \n\n10 Perkara Yang Perlu Anda Tahu Mengenai Ducati Diavel 1260 S Baharu! \n\n\nPosted on March 27, 2019 by Zarul Faiz \n\n\n\n1. Motosikal Ducati Diavel 1260 S ini 90% serba baharu.\nYa, tuan-tuan dan puan-puan. Hampir keseluruhan motosikal ini serba baharu, hanya lampu hadapan, lampu belakang, dan pemaparnya yang dikekalkan dari model sebelum ini, dan itu pun dari model XDiavel. Segala-galanya bermula dengan madgad ke lengan ayun, hinggalah ke tayarnya, semuanya serba baharu.\n\n2. Motosikal ini lebih panjang dari dahulu.\nIanya beberapa milimeter lebih panjang, dan jarak antara roda yang lebih panjang itu memberikan perbezaan yang ketara, terutamanya dalam selekoh yang panjang. Motosikal ini rasa lebih stabil dan lebih seperti sebuah motosikal cruiser, tetapi dengan sebuah enjin yang amat berkuasa, sesuai dengan perwatakan power cruisernya itu.\n\n3. Model asas didatangkan dalam satu kemasan warna manakala bagi varian S didatangkan dengan dua pilihan warna.\nDucati mendapati kemasan warna hitam telah mendapat sambutan yang hangat sekali, dan dengan itu memilih untuk menawarkan warna berkenaan bagi varian berspesifikasi tinggi S sahaja. Varian standard didatangkan dengan warna kelabu sandstone seperti mana yang boleh dilihat di sini, yang mana juga turut ditawarkan bagi versi S. Anda pasti akan terpukau dengan warna kelabu sandstone-nya itu.\n\n4. Pelananya 10mm lebih tinggi berbanding sebelum ini.\nYa, tuan-tuan dan puan-puan. pelana pada motosikal Diavel yang baharu ini lebih tinggi sedikit, yang mana pasti menggembirakan penunggang yang lebih tinggi. Namun begitu, tuan-tuan tidak perlu risau kerana Ducati turut menawarkan pilihan pelana rendah.\n\n5. Pakej elektronik yang telah dikemaskini dengan ketara.\nMod penunggangannya cukup menakjubkan, terutamanya mod Sport, yang mana telah membuatkan motosikal ini terasa seperti sebuah motosikal lumba sejati. Anda ada pilihan tiga mod  Sport, Touring, dan Urban  beserta dengan pelbagai bantuan seperti ABS, Kawalan Cengkaman, Ducati Wheelie Control, Cornering ABS, Ducati Power Launch, sebuah sistem hands-free yang mengoperasikan penghidup enjin tanpa kunci dan menyambungkan anda kepada motosikal anda melalui sebuah aplikasi khas, dan bermacam-macam lagi. Dan paling hebat sekali, anda boleh tala ke semua ciri keselamatan elektroniknya itu sehinggalah ke butiran terkecilnya sekali. Tidak mahu gangguan ABS tetapi anda mahukan kawalan wheelie sepenuhnya? Motosikal ini boleh melakukannya untuk anda. Tiada masalah.\n\n6. Tiada edisi Carbon, hanya varian standard dan S.\nBuat masa ini, ianya hanya didatangkan dalam dua varian, dan kemudiannya, XDiavel bagi mereka yang lebih gemarkan ciri motosikal cruiser pada model Diavel mereka. Model standard 1260 datang tanpa suspensi hlins dan kelengkapan elektronik yang terhad, manakala 1260 S pula dilengkapi dengan pelbagai ciri-ciri yang menggiurkan.\n\n7. Lampu Nyalaan Siang (DRL  Daytime Running Light) hanya ada pada varian S.\nBenar. Jika anda mahukan lampu hadapan DRL-nya yang amat ranggi itu, bersedialah untuk mengeluarkan belanja lebih.\n\n8. Ducati Quick Shifter didatangkan standard pada varian S, dan sebagai aksesori tambahan pada model standard 1260.\nSekali pun anda memilih untuk memiliki model Diavel yang asas, pilihlah untuk menambah DQS. Ianya perasaan yang amat menakjubkan dapat menukar gear tanpa kehilangan kuasa mahu pun pecutan, tiada senggang masa sewaktu anda mengerjakan klacnya bagi menukar gear. Percayalah, ianya amat berbaloi.\n\n9. Tayar motosikal Diavel baharu ini amat mencengkam dan beraksi hebat sama ada dalam keadaan jalan yang kering mahu pun basah.\nTayar Pirelli Diablo Ross III bercirikan teknologi dwi-kompaun (lembut pada bahagian luar dan keras di sebelah dalam). Kawasan luar yang lebih lembut itu lebih luas dari sebelum ini dan memberikan anda lebih banyak cengkaman walaupun sewaktu tengah mengiringkan motosikal anda. Tayar ini memberikan keyakinan yang luar biasa sama ada dalam keadaan jalan raya yang kering mahu pun basah.\n\n10. Ianya akan dilancarkan di Malaysia pada bulan hadapan! Harga masih belum didedahkan pada waktu ini.\nKami tidak mengetahui tarikh sebenar pelancarannya, tetapi, model Diavel terkini ini akan tiba dalam masa yang terdekat. Dan sekiranya anda sedang mencari sebuah motosikal power cruiser yang memiliki prestasi untuk mengejar motosikal lumba, inilah calon utama anda.\nUlasan penuh akan tiba nanti!\nAdvertisements",
        "BERITA TEMPATAN\nMoto Malaya \n\nBahrain Berminat Import Proton X70 \n\n\nPosted on July 17, 2019 by Amirul Azreen \n\n\n\nMenteri Pembangunan Usahawan, Redzuan Yusof berkata Bahrain telah meluahkan minat untuk mengimport Proton X70.\nPerkara itu disampaikan kepadanya ketika dia berkunjung ke negara tersebut dan telah pun menyampaikan hasrat Bahrain kepada PROTON.\nSementara itu, PROTON sebelum ini telah pun mendedahkan bahawa dua negara jiran, Thailand dan Indonesia bakal menjadi destinasi eksport sulung bagi Proton X70.\nDalam perkembangan lain, Redzuan menjelaskan bahawa sebarang keputusan mengenai pembinaan kereta nasional ketiga terletak di tangan Perdana Menteri, Tun Dr Mahathir Mohamad.\nMenurut laporan FMT, Redzuan menjelaskan bahawa pendirian Perdana Menteri cukup jelas dengan model prototaip akan siap menjelang 2020.\nSebelum ini, dilaporkan bahawa terdapat dua pengeluar kereta telah disenarai pendek bagi projek pembinaan kereta nasional ketiga.\n(SUMBER: FMT)\nAdvertisements",
        "BERITA TEMPATAN\nMercedes-Benz\nMoto Malaya \n\nMercedes A250 AMG: Sesi Pandu Uji Bertukar Ke Sesi Uji Kesabaran \n\n\nPosted on June 11, 2019April 2, 2020 by Amirul Azreen \n\n\n\nRamai yang teruja ketika Mercedes-Benz melancarkan model A Class, A250 AMG 2019 hujung tahun lalu.\n\nManakan tidak, model A250 berjaya mendapat tempat di hati pembeli berkemampuan di Malaysia hasil daripada kejayaan Mercedes mereka jentera empat roda yang memiliki reka bentuk menarik.\nJadi tidak hairanlah setiap kali Mercedes melancarkan model baharu, ramai yang ternanti-nanti apakah tawaran baharu bagi model ini.\nModel A Class julung kalinya dilancarkan pada 1997 sebelum generasi keempat menembusi pasaran pada tahun lalu.\nPasaran kereta mengalami pelbagai perubahan dalam tempoh 20 tahun ini tetapi A-Class tidak pernah gagal dalam bergerak seiring dengan arus peredaran zaman.\nLebih-lebih lagi, model baharu ini disuntik dengan pelbagai ciri mewah yang sebelum ini hanya boleh didapati pada model premium, S-Class.\n\nAntara paling mencuri tumpuan, sistem navigasi canggih, paparan skrin 10.25 inchi, lampu depan LED High Performance, ekzos berkembar, tayar aloi 18 inci dan sistem infotainmen Mercedes-Benz User Experience (MBUX). Selain itu, rekaan corong berilhamkan turbine turut memantapkan rekaan keseluruhan A250 AMG.\n\n\nTampak kecil berbanding model Mercedes lain namun A250 dilengkapi enjin 2.0 liter yang mampu menghasilkan 224hp pada 5,500rpm. Ia juga mampu mencapai kelajuan 100km/j di bawah 6.2 saat!\nWalaupun maklumat ini semua menampakkan Mercedes A250 AMG tampak lebih gah namun tumpuan kami lebih terarah kepada sistem kawalan suara Linguatronic yang julung kalinya didatangkan pada model kali ini.\n\nDengan hanya menyebut Hey Mercedes, pengeluar Jerman itu mendakwa pemandu boleh mengawal pelbagai fungsi di dalam kereta antaranya suhu penyejuk, radio dan sistem navigasi kenderaan. Bukan itu sahaja, sistem Linguatronic itu turut dikatakan mampu memahami penggunaan bahasa pasar!\nBerasa sedikit skpetikal, kami alami sendiri sistem kawalan suara yang canggih ini.\n\nSama ada kami pelat berbahasa Inggeris atau dakwaan Mercedes itu kurang tepat apa pun kami berjaya juga untuk memberi arahan suara  walaupun tiada di dalam video di atas.\nSecara keseluruhan, prestasi Mercedes A250 AMG sememangnya tidak mengecewakan dan berjaya menanda semua checklist yang kami letakkan. Tambahan pula dengan harga RM263,888, ini mungkin model Mercedes yang paling berbaloi untuk dibeli.\nJangan lupa ikuti kami di YouTube dan Instagram!\nVIDEO HARI INI\n\nAdvertisements",
        "BERITA TEMPATAN\nBMW\nMoto Malaya \n\nMiliki BMW i3s Dengan Bayaran Bulanan Serendah RM3,188! \n\n\nPosted on April 11, 2019 by Amirul Azreen \n\n\n\nBMW Malaysia telah memperkenalkan buat julung kalinya model BMW i3s, sebuah Kenderaan Elektrik Bateri (BEV) di Pameran Auto Malaysia 2019, MAEPS, Serdang, hari ini.\nPengenalan model ini sekaligus memperkuat portfolio BMW sebagai pembekal kenderaan e-mobiliti yang terkemuka di Malaysia.\nKetua Unit Jualan BMW Malaysia, Raymond Tan melihat pelancaran ini sebagai satu kejayaan BMW dalam arena mobiliti di Malaysia.\nBMW i3s yang pertama ini membuktikan komitmen kami untuk membentuk Mobiliti Masa Hadapan di Malaysia. Secara berterusan, kami telah memacu inisiatif untuk inovasi, keupayaan pemasangan di peringkat tempatan, serta kesedaran terhadap teknologi baharu dan bersih bagi industri automotif, tambahan pula membangunkan infrastruktur untuk kenderaan premium di Malaysia, katanya.\n\nBMW i3s ini juga sumbangan sulung BMW terhadap Polisi Automotif Nasional 2014 yang mensasarkan Malaysia sebagai hab serantau bagi kenderaan efisien tenaga (EEV) menjelang tahun 2022.\nSebagai tanda keprihatinan BMW dalam melahirkan kenderaan hijauberinovasi tinggi, model i3s telah dilengkapi dengan sumber dikitar semula hampir 80 peratus!\n\nTeknologi eDrive juga memastikan model i3s menjamin emisi tempatan sifar namun masih berupaya menjana kuasa maksimum dengan 135 kW/184 kk lantas menjadikannya model luar biasa dalam kelasnya.\nBMW Group Malaysia melalui usahasama GreenTech Malaysia menawarkan perkhidmatan BMW ChargeNow yang memberi akses kepada fasiliti pengecasan lain seperti ChargEV sekaligus dapat memudahkan pengguna menikmati bantuan dan akses 24 jam 7 hari seminggu di seluruh negara.\nBMW i3s mampu menjana kelajuan setinggi 160km/j dengan punca tork setinggi 270 Nm sekaligus mampu mencatat 0 hingga 100km/j dalam masa 6.9 saat.\nBMW Group Malaysia turut menawarkan pengalaman pemilikan premium menyeluruh kepada pemilik i3s pertama yang merangkumi:\n\nWaranti perbatuan tanpa had serta Program Servis Berjadual Percuma\nProgram Waranti Tayar Bertempoh 2 Tahun oleh BMW untuk servis Run Flat Tyre\nBantuan Tepi Jalan dan Hotline Kemalangan\nAplikasi mudah alih BMW Group Loyalty+\nServis Dalam Talian\n\nKepada yang berminat untuk mendapatkan model baharu ini, BMW menawarkan Balloon Financing Plan di mana pembeli boleh memiliki pelan insuran bulanan serendah RM3, 188 (anggaran pinjaman 80 peratus bagi tempoh lima tahun).\n\n\n\n\n\n\n\n\n\n\n\n\n\n\n\n\n\nAdvertisements",
        "BMW Motorrad\nEICMA\nS 1000 RR \n\nVideo Teaser BMW S 1000 RR 2019 Ditayangkan; Motosikal Dilihat Sedang Diuji \n\n\nPosted on October 10, 2018 by Zarul Faiz \n\n\n\n\nMotosikal superbike BMW S 1000 RR 2019 telah dilihat sedang menjalani ujian jalan raya.\nBMW Motorrad telah mengeluarkan satu video teaser beberapa hari selepas motosikal itu dilihat sedang diuji.\nMotosikal baharu itu akan diperkenalkan di acara pertunjukan motosikal EICMA pada bulan November nanti.\n\n\nBMW telah mengumumkan yang mereka akan melancarkan sembilan buah model baharu bagi tahun 2019 dan motosikal superbike BMW S 1000 RR 2019 adalah salah satu daripadanya.\nSeperti biasa, telah timbul pelbagai spekulasi, beserta dengan pemohonan paten yang telah dibocorkan, dan kini, sebuah wakil pengedar BMW Motorrad Sepanyol telah membocorkan gambar sebuah prototaip yang sedang menjalani ujian jalan raya.\n\n\n\n\n\n\n\n\n\n\n\n\n\nView this post on Instagram\n\n\n\n\n\n\n\n\n\n\n\n\n\n\n\n\n\n\n\nSALIMOS DE #RUTA ??? SERA ASI LA NUEVA S1000RR??? ???? #BMW #S1000rr #siono #pintaza #supersport #realofake #s1000rr2019 #bmwmotorrad #sbk #superbike #superbikes #awrsome #nice #epic #bikeporn #bmwmoto #bmwmotos #newmoto #newmotos #superbikesgram\nA post shared by  Control94 BMW (@control94bmw) on Oct 3, 2018 at 10:35pm PDT\n\n\n\nMerujuk kepada gambar tersebut, reka bentuknya tidak syak lagi telah ada perubahan, namun, pada masa yang sama, ia masih mengekalkan perincian tersendiri model S 1000 RR.\nLohong udara tengah, panel reraup split, pelana dan bahagian bawah fork mirip seperti model yang lama, dan yang baharu pada motosikal ini adalah lampu hadapan simetri, serta lampu isyarat hadapan yang diterapkan pada cermin pandang belakang.\nEnjin baharunya dilaporkan mampu menghasilkan 210hp tetapi perubahan terbesarnya ialah aci engkol putar berlawanan. Ini mengandaikan kemungkinan adanya pemasaan injap boleh ubah.\n\n\n\n\n\n\n\n\n\n\n\n\n\nView this post on Instagram\n\n\n\n\n\n\n\n\n\n\n\n\n\n\n\n\n\n\n\nHeads up Adrenaline incoming. #MakeLifeARide #bmwmotorrad #EICMA\nA post shared by  BMW Motorrad (@bmwmotorrad) on Oct 2, 2018 at 7:28am PDT\n\n\n\nTerdapat juga desas desus mengatakan yang motosikal superbike BMW S 1000 RR 2019 ini akan tampil dengan pelbagai pilihan dan kemasan yang berlainan untuk memenuhi keperluan yang berlainan. Pada pandangan kami, ianya satu keputusan yang bijak, memandangkan bukan ke semua penunggang adalahpenunggang litar dan mungkin tidak dapat menggunakan setiap satu fungsi yang disediakan motosikal tersebut. Ia juga membayangkan satu tindakan penjimatan pengeluar berkenaan.\nDan sekiranya gambar yang ditiriskan itu menimbulkan sensasi, BMW menghangatkan lagi suasana dengan mengeluarkan satu video usikan, berjanji untuk memperkenalkan motosikal baharu tersebut di pertunjukan motosikal EICMA di Milan, Itali pada bulan November nanti.\n\nAdvertisements",
        "BERITA TEMPATAN\nMoto Malaya \n\nMat Salleh Jadi Mangsa Rembat Kaliper Brek \n\n\nPosted on March 31, 2019 by Amirul Azreen \n\n\nSumber: Facebook\nSaban hari ada sahaja kes kecurian kaliper brek dilaporkan sama ada di media massa mahupun di laman sosial.\nBagi mangsa yang terkena, sememangnya ia satu senario yang menyusahkan tetapi bagi seorang pelancong Perancis yang sedang dalam misi merentasi Asia Tenggara menggunakan motosikal, ia bagaikan satu mimpi ngeri.\nSylvain Ratichon Ract kini berada di Pulau Pinang  selepas berkunjung ke Taman Negara Khao Yai, Rayong, Pattaya dan Bangkok  tidak menyangka bakal berdepan masalah di Malaysia selepas pengembaraannya setakat ini berjalan dengan lancar.\nSumber: Facebook\nSeperti di laporkan laman Facebook Penang Kini, isu melanda Sylvain menjadi viral apabila dia memohon bantuan mencari kaliper baharu.\n\nLebih perit, alat ganti yang dikehendaki untuk jentera Yamaha XT660 Tenere miliknya sukar untuk didapati!\nMeskipun kecewa namun Sylvain langsung tidak meluahkan rasa marah terhadap pengalaman buruk yang melanda dirinya di Utara tanah air.\n\nAdvertisements",
        "BERITA TEMPATAN\nducati\nNext Bike Sdn. Bhd \n\nDucati Dan Next Bike Sdn. Bhd. Perbaharui Kerjasama Mereka \n\n\nPosted on February 22, 2019 by Zarul Faiz \n\n\n\n\nNext Bike Sdn. Bhd. adalah anak syarikat Naza Group dan bertanggungjawab ke atas pengedaran motosikal Ducati sejak tahun 2008.\nDucati dan Next Bike Sdn. Bhd. telah memperbaharui komitmen mereka dalam memperkembangkan jenama berkenaan di Malaysia.\nNext Bike Sdn. Bhd. akan memindahkan ibu pejabat Ducati Malaysia ke bangunan baharu di Petaling Jaya.\nBangunan baharu ini akan menerima kemaskini bernilai RM3 juta dan tampil dengan teknologi terkini bagi menyelenggara motosikal Ducati dan Scrambler.\n\n\nNext Bike Sdn. Bhd., anak syarikat bagi salah sebuah syarikat swasta terbesar di Malaysia, Naza Group, merupakan pengedar rasmi jenama Ducati di Malaysia sejak tahun 2008. Sejak itu, Next Bike Sdn. Bhd. telah membangunkan jenama Ducati sehingga menjadi jenama yang paling diingini di Malaysia.\nSyarikat berkenaan berjaya mengecapi pencapaian ini dengan menawarkan bilik pameran dan pusat perkhidmatan yang tercanggih, kakitangan yang berpengetahuan dan lengkap dengan alatan yang sesuai untuk penyelenggaraan, harga-harga yang menawan, kehadiran atas talian yang ramah, dan sebuah kelab pemilik yang teramat aktif, dikenali sebagai Desmo Owners Club.\n\nMelalui langkah-langkah ini, jenama Ducati telah menikmati kejayaan yang membanggakan di bawah jagaan Next Bike Sdn. Bhd. Modelnya yang paling popular, yang tidak disangka adalah Ducati Multistrada (atas), diikuti oleh Monster 821, Panigale V4, dan model Hypermotard 939.\n\nNext Bike Sdn. Bhd. telah dan akan senantiasa kekal komited dalam membina jenama Ducati di Malaysia. Kami ingin menawarkan kepada para pemilik Ducati perkhidmatan selepas jualan bertaraf dunia dan kami senantiasa berusaha dalam mempertingkatkan pengalaman pemilikan para penunggang Ducati, ujar encik Nazman S.H.C Yusof (atas, tengah), Ketua Divisyen 2 Roda, Naza Automotive Group.\nEncik Nazman telah bersama dengan Naza Group sejak tahun 2012, dan telah mengepalai perusahaan dua roda bagi syarikat berkenaan sejak tahun 2018 dan secara peribadi telah mengawasi perkembangan dan pembangunan motosikal Ducati di Malaysia.\nBercakap mengenai hubungan antara Ducati dan Next Bike Sdn. Bhd., encik Raffaele Fusili (atas, tengah), Pengarah Jualan Global bagi Ducati Motor Holding, berkata, Pengalaman bekerjasama dengan Naza telah membuahkan hasil yang lumayan buat kami. Naza bukan sahaja mempunyai minat yang mendalam terhadap jenama Ducati dan nilai-nilainya, tetapi, bersama Naza, Ducati boleh mengharapkan pada salah sebuah jenama perniagaan paling penting di Malaysia. Kami tahu bahawa kami boleh menyandarkan harapan pada Naza bagi membina jenama Ducati di Malaysia.\n\nEncik Raffaele telah berada di Malaysia untuk satu mesyuarat bersama pengurusan tertinggi Naza dan telah meluangkan masa untuk bertemu dengan warga media yang terpilih. Naza berada di landasan yang betul, syarikat ini senantiasa mencari jalan untuk terus berkembang, begitu juga dengan Ducati, jadi, ini menjadikan Naza sebagai rakan kongsi yang sesuai untuk kami kerana kami berkongsi matlamat yang sama. Naza turut berfokuskan kepada meletakkan kepuasan pelanggan di tempat pertama, dan kemudiannya barulah jualan, yang mana sejajar dengan matlamat Ducati. rumusnya lagi.\nSewaktu pertemuan itu, Nazman mengambil peluang tersebut untuk memperkenalkan rancangan bagi meneruskan perkembangan pesat Ducati di Malaysia, menggariskan rancangan untuk separuh pertama tahun ini.\n2019 akan menjadi tahun yang tiada taranya buat Ducati Malaysia, kami akan memperkenalkan sembilan buah model baharu pada tahun ini, namun yang lebih utama lagi, kami akan berpindah ke ibu pejabat baharu yang akan dibina khusus bagi menyediakan yang terbaik dari Ducati, untuk sub jenamanya, Scrambler Ducati, begitu juga dengan alat ganti, aksesori, pakaian dan kelengkapan menunggang, ujar Nazman.\nDucati Malaysia akan berpindah ke bekas bilik pameran Harley-Davidson di tepi Lebuhraya Persekutuan sebagai sebahagian daripada rancangan pengemaskinian bernilai RM3 juta merek untuk memperkukuhkan lagi jenama Ducati di malaysia  Sumber imej: WeMotor\nTambahnya lagi, Next Bike Sdn. Bhd. telah membelanjakan RM3 juta dalam pembinaan Pusat 3S baharu ini, yang mana ianya dua kali lebih besar dari yang sedia ada. Ia ada sebuah bilik pameran yang mengagumkan yang akan memperagakan motosikal Ducati dan Scrambler yang menawan, dan paling utama sekali ia akan berfokuskan kepada perkhidmatan selepas jualan. Pengguna Ducati boleh menghantar motosikal mereka untuk diselenggara di bengkel yang canggih ini, lengkap dengan alatan terkini serta peralatan yang direka khas untuk menyelenggara motosikal Ducati. Kami juga ingin menjadi perintis dalam keselamatan penunggang dan motosikal, jadi kami berharap bahawa pusat baharu ini akan membolehkan para pemilik Ducati untuk berkumpul bagi berkongsi idea tentang penunggangan dan juga untuk mengadakan program yang akan mempertingkatkan lagi keselamatan penunggang.\n\nEncik Nazman turut menambah bahawa akan ada satu pasukan baharu yang akan ditubuhkan khusus untuk membangunkan lagi jenama Scrambler Ducati (atas) di Malaysia dan ia akan bergerak berasingan dari pasukan Ducati. Ini akan dilaksanakan untuk mengembangkan lagi jenama Scrambler di dalam negara, secara berasingan daripada jenama Ducati.\nNext Bike Sdn. Bhd. juga ingin memperkukuhkan lagi kedudukannya di negeri Johor; Kami telah sentiasa ada di Johor, namun kini kami sedang mencari peluang untuk mencipta kehadiran yang lebih besar melalui wakil pengedar yang baharu. Bersama dengan Ducati Motor Holding, kami sedang giat menemuramah calon wakil pengedar dan pasti akan menemui wakil pengedar yang sesuai dalam masa yang terdekat. Kami telah pun mempunyai 3 wakil pengedar di wilayah tengah Malaysia dan satu di Pulau Pinang, dan dengan satu wakil pengedar baharu di kawasan selatan, kami yakin yang kami mampu mencapai pasaran yang lebih luas dan ianya pasti akan membantu dalam meningkatkan jualan dan juga mencipta pengalaman pemilikan yang positif, ujar encik Nazman.\nDucati Malaysia tampak sedia untuk mengecapi hasil yang memberangsangkan bagi tahun 2019 dengan pelan perancangan mereka yang kukuh. Dengan ini, ianya adalah masa yang amat sesuai sekali untuk memiliki sebuah Ducati. Secara peribadinya, kami cukup terliur dengan model Scrambler Ducati 1100 Sport, yang mana anda boleh ketahui dengan lebih lanjut mengenai jentera menakjubkan ini DI SINI.\n\nAdvertisements",
        "BERITA TEMPATAN\nBoon Siew Honda\nBSH \n\nBoon Siew Honda Sasar Jadi Jenama Paling Laris bagi Tahun 2019 \n\n\nPosted on January 30, 2019 by Zarul Faiz \n\n\n\n\nBoon Siew Honda ingin menjadi jenama paling laris di Malaysia bagi tahun 2019.\nBSH telah menjual hampir 156,000 buah motosikal pada tahun 2018.\nDengan itu, mereka telah memegang 30% saham pasaran.\n\n\nBoon Siew Honda (BSH) mensasarkan untuk meletakkan jenama Honda di kedudukan teratas bagi tahun 2019.\nBSH yakin dapat mencapai matlamat ini dengan menetapkan tanda aras dalam setiap segmen motosikal melalui rangkaian model dan kedudukan jenama mereka.\nPengarah Urusan dan Ketua Pegawai Eksekutif BSH, Keiichi Yasuda mengatakan bahawa keyakinan mereka dimangkin oleh prestasi syarikat mereka pada tahun 2018. Pengedar rasmi motosikal Honda di Malaysia tersebut telah menjual hampir 156,000 buah motosikal pada tahun lalu. Ia menandakan peningkatan sebanyak 28.7% yang menakjubkan daripada 121,000 unit pada tahun 2017.\n\nPrestasi pada tahun 2018 itu telah melonjak BSH dalam tangga pegangan pasaran. BSH telah memegang 26% daripada saham pasaran pada tahun 2017. Peningkatan ini bermakna mereka memegang 30% saham pasaran pada tahun 2018.\nStrategi BSH bagi tahun 2019 adalah untuk mengembangkan rangkaian model mereka bagi memenuhi keperluan dan kemahuan yang berbeza. Model-model berkenaan akan dikategorikan dalam empat kumpulan yang berlainan, iaitu Cub, Automatic Transmission, Fun Bike,serta Big Bike. BSH menyasarkan untuk memperkenalkan 12 model baharu untuk tahun 2019, di samping 3 pengemaskinian dari tahun 2018.\nModel Honda RS150R dalam kemasan warna Pearl Magellanic Black\nSyarikat ini juga dalam usaha membangunkan lebih banyak bilik pameran Honda Big Wing dan Honda Impian, menurut Encik Yasuda.\nBerkenaan dengan model paling popularnya, BSH mendedahkan bahawa 43,948 unit motosikal RS150R dan 36,895 unit motosikal Wave Alpha telah dijual pada tahun 2018.\nBerkenaan dengan jumlah jualan bagi setiap wilayah pula, Wilayah Tengah telah menjual 55,263 unit (35.4%), manakala Wilayah Utara pula menambah sejumlah 40,903 unit (26.2%).\n\nEncik Yasuda mengakhiri ucapannya dengan berikrar untuk menambahbaik perkhidmatan selepas jualan, menambah lagi tunggangan keselamatan, membangunkan lebih ramai penunggang tempatan dalam sukan permotoran, meningkatkan jaringan pengedar mereka, dan menumpukan perhatian terhadap penambahanbaikan jenama.\nEncik Yasuda telah mendedahkan pencapaian di atas dan rancangan mereka sewaktu pelancaran model Super Cub C125, CB1100RS, dan CBR1000RR Fireblade SP.\n\nAdvertisements",
        "BERITA ANTARABANGSA\nBrutale 1000 Serie Oro\nmv agusta \n\nMV Agusta Brutale 1000 Serie Oro 2019  Jentera Super Naked Buas 205hp \n\n\nPosted on November 6, 2018 by Zarul Faiz \n\n\n\n\nMotosikal MV Agusta Brutale 1000 Serie Oro 2019 ini merupakan model super naked paling berkuasa dengan 205hp.\nMV Agusta telah berusaha bagi mengurangkan geseran dalam enjin dan mengurangkan beratnya.\nHanya 300 unit yang akan dibina.\n\n\nAdakah rangkaian model Brutale keluaran MV Agusta layak dengan namanya itu? Kini, dengan pengenalan model MV Agusta Brutale 1000 Serie Oro 2019, ianya tidak dapat dinafikan lagi.\nRangkaian motosikal MV Agusta Brutale senantiasa dikenali dengan rupa bentuknya yang mengagumkan, namun, sejujurnya, ianya tidaklah segarang namanya itu sebelum ini. Ini tampak amat jelas sekali apabila ianya dibandingkan dengan pesaing semasanya sama ada Ducati Monster 1200 S, BMW S 1000 R, Aprilia Tuono 1000 dan 1100, Triumph Speed Triple, dan model KTM 1290 Super Duke R yang amat mengagumkan. Namun, ia memiliki nama yang hebat: Brutale, yang membawa maksud ganas dalam bahasa Itali.\n\nKini, sudah tiba masanya bagi MV untuk mengorak langkahnya dan menghasilkan model Brutale paling berkuasa, dan motosikal super naked paling berkuasa setakat ini.\nPertama sekali, motosikal MV Agusta Brutale 1000 Serie Oro (bermaksud Siri Emas dalam bahasa Itali) dilengkapi dengan 205hp. Ini meletakkannya jauh di hadapan model super naked semasa yang lain yang menghasilkan sekitar 160 hingga 180hp.\n\nTetapi jika jumlah 205hp tidak cukup untuk membuatkan anda teruja, anda boleh mempertingkatkannya menjadi 209hp dengan melengkapkannya dengan sistem ekzos titanium 4-1-4 SC Project.\nMV Agusta telah berjaya melakukannya dengan menggunakan segala pengalaman yang telah mereka perolehi dari kejohanan dunia WorldSBK dan WorldSSP. Objektif utama mereka adalah pengurangan geseran.\n\nMotosikal Brutale 1000 meneruskan lagi tradisi empat silinder MV. Enjin 998cc-nya itu berdimensikan gerek 79mm dan lejang 50.9mm, dengan nisbah mampatan 13:65:1, yang mana ianya mirip dengan jentera superbike perlumbaan F4. Injapnya masih diperbuat dari titanium, tetapi, pemandunya kini dihasilkan melalui proses sintering. Kebuk pembakarannya juga telah direka semula. Pemasaan aci cam juga telah dirombak, selain perubahan pada lohong masukan dan ekzos. Ombohnya kini dilengkapi dengan cecincin pemampatan berdaya geseran rendah Asso. Aci engkolnya juga serba baharu.\nApa yang membezakan model Serie Oro ini adalah perinciannya. Rodanya buatan karbon fiber. Selain itu, pelitup radiator sudah pasti akan berjaya menarik perhatian dengan serta merta. Ianya dibentuk seperti winglet aerobody. Ia akan mula menghasilkan daya downforce dari kelajuan 200km/j ke atas. Keseluruhan panel badannya adalah buatan karbon fiber.\n\nPerincial kecil yang lain termasuklah pelitup klac karbon fiber dan pelitup roda fonik. Turut dilengkapkan adalah palang pemegang clip-on, dan bukannya palang yang ditiruskan seperti motosikal naked yang lain.\nPenggunaan karbon fiber membantu mengurangkan berat motosikal ini. Model MV Agusta Brutale 1000 Serie Oro ini hanyalah seberat 186kg (bersih). Mengggunakan kit perlumbaan akan mengurangkan lagi berat motosikal ini sebanyak 2kg.\n\nSuspensinya adalah sistem elektronik hlins bagi bahagian hadapan dan juga belakang, dilengkapkan dengan fork NIX dan penyerap hentakan belakang TTX36. Angkup Brembo Stylema digunakan bagi bahagian hadapannya.\nSatu lagi berita yang mengujakan: MV Agusta telah bertukar kepada skrin TFT 5 inci daripada skrin LCDnya yang dahulu.\nBerita yang kurang gembiranya, motosikal MV Agusta Brutale 1000 Serie Oro ini adalah model pengeluaran terhad. Hanya 300 unit sahaja yang akan dihasilkan.\n\nAdvertisements",
        "Moto Malaya\nsuspension \n\nKenal Pasti Simptom Suspensi Bahagian 1 Pra Muatan \n\n\nPosted on January 22, 2019January 23, 2019 by Zarul Faiz \n\n\n\n\nKami telah menghimpunkan satu panduan bagi mengenal pasti simptom suspensi.\nPanduan mengenal pasti ini lebih mudah untuk diingati dan digunakan.\nKami mulakan dengan pelarasan pra muatan.\n\n\nKami telah menyentuh tentang asas atur cara suspensi pada satu masa yang lalu. Kami memutuskan bahawa satu panduan mengenal pasti simptom suspensi lebih mudah difahami dn diingati.\nSila rujuk artikel yang sebelum ini di bawah berkenaan dengan asas suspensi seperti pra muatan, redaman pemampatan, redaman lantunan.\nSuspension Explained (Part 1)  Prologue\n\nPelarasan pra muatan\nHampir ke semua motosikal dilengkapi dengan ciri ini, dan dengan itu, kita akan mula dengannya.\nSebagai ingatan semula, pra muatan memberi kesan pada kelandutan suspensi anda. Menambah pra muatan menyebabkan bahagian motosikal tersebut untuk terangkat, dan begitulah sebaliknya. Bagaimana pun, ia TIDAK AKAN melaraskan tahap kekerasan suspensi. Rasa keras yang dirasai sewaktu anda memulas pra muatan tersebut adalah kerana kelandutan yang dikurangkan. Anggap kelandutan itu sebagai freeplay. Ingat, kelandutan juga TIDAK memberi kesan pada kadar kepegasan.\nPelarasan pra muatan memberi kesan pada ketinggian tunggangan motosikal anda dan dengan itu, geometri casis. Sebagai contoh, anda boleh membuatkan motosikal lebih pantas memasuki selekoh dengan meletakkan lebih banyak pra muatan di bahagian belakang dan kurangkan pada bahagian hadapan. Sebaliknya, anda boleh gunakan lebih sedikit pra muatan di bahagian belakang dan lebih banyak di hadapan untuk mendapat lebih kestabilan di selekoh.\nPasak berwarna biru ini adalah pelaras pra muatan. Lebih banyak pra muatan yang anda tambah, lagi sedikit garisan yang kelihatan.\nPra muatan terlalu sedikit (hadapan)\n\nTunggangan bahagian hadapan terasa terlalu rendah.\nFork mendekam terlalu mudah sewaktu pembrekan keras atau ketika menaiki bonggol.\n\nPra muatan terlalu banyak (hadapan)\n\nTunggangan bahagian hadapan terasa terlalu tinggi.\nRasa kasar.\nMenenggelamkan redaman.\nMelantun semula setelah terlanggar bonggol.\nBerat dialihkan ke roda belakang menyebabkan pusingan yang lembab.\n\nPelaras pra muatan belakang\nPra muatan terlalu sedikit (belakang)\n\nTerlalu mudah melandut, terutamanya apabila menunggang dengan pembonceng.\nTunggangan bahagian hadapan terasa tinggi.\nLembab memusing kerana beratnya tidak berada di roda hadapan.\nBahagian hadapan terasa ringan sewaktu pemecutan laju.\nMotosikal cenderung untuk tersasar apabila pendikit dipulas.\n\nPra muatan terlalu banyak (belakang)\n\nTunggangan bahagian belakang terasa lebih tinggi dari sepatutnya.\nRedaman terasa tenggelam.\nTerasa kasar dan melantun keras setelah melanggar bonggol.\n\nNantikan Bahagian 2 esok.\nAdvertisements",
        "BERITA ANTARABANGSA\nFerrari\nKereta \n\nPameran Michael 50 kini dibuka di Muzium Ferrari! \n\n\nPosted on January 8, 2019 by Sep Irran \n\n\n\nPerhatian kepada semua peminat pelumba Formula 1 Michael Schumacher! Sempena sambut hari kelahiran beliau yang ke-50, Muzium Ferrari telah membuka sebuah pameran istimewa iaitu Michael 50. Pelumba F1 tersohor yang berasal dari Germany telah diberi penghormatan di muzium yang terletak di Maranello, Italy dimana beliau telah memberi kemenangan terunggul Ferrari iaitu 5 kejuaraan berturut-turut dari tahun 2000 hingga 2004.\n\nPara peminat dan juga semua wakil dari Scuderia Ferrari Club dari seluruh Eropah telah hadiri upacara pelancaran pameran Michael 50 tersebut dimana ia menceritakan kisah kerjaya F1 yang memecah rekod Michael Schumacher yang luar biasa. Secara keseluruhan, Schumacher telah berjaya menjadi juara dunia sebanyak 7 kali dimana ia merangkumi 91 kemenangan dan 155 tempat podium.\n\nJika anda berkesempatan untuk menghadiri pameran istimewa di Muzium Ferrari ini, sila kunjungi bahagian Hall of Victories dimana mempamerkan beberapa kereta lumba Ferrari terpenting sepanjang sejarah Michael Schumacher bersama pasukan Scuderia. Dari model F310 yang pertama dibawa oleh beliau pada tahun 1996 sehingga kelima-lima model Formula 1 F1-2000 hingga F2004 dimana rekod itu masih tidak dapat ditandingi oleh mana-mana pemandu dan pasukan Formula 1 yang lain.\n\nPeminat juga akan diperkenalkan kepada watak atau peranan Schumacher yang kurang dikenali iaitu seorang pemaju. Selepas beliau meninggalkan Formula 1, pemandu Jerman ini kekal di Ferrari bukan sahaja untuk membantu Scuderia malah beliau turut menyumbang kepada pembangunan pelbagai model-model Ferari seperti 430 Scuderia pada tahun 2007 dan Ferrari California pada tahun 2008.\n\nUntuk maklumat lanjut, layari www.musei.ferrari.com/en/maranello.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya\nmv agusta \n\nKoleksi Hebat MV Agusta Klasik Untuk Dijual \n\n\nPosted on February 6, 2019 by Zarul Faiz \n\n\n250 Bicylindrica Bialbero 1960\n\nSebuah koleksi motosikal MV Agusta klasik akan dijual di Paris.\nKoleksi ini terdiri daripada 90 buah motosikal termasuklah prototaip, jentera lumba buatan khas, motosikal pengeluaran, skuter dan lain-lain.\nIanya dijangka mencecah harga antara 3,000 hingga 250,000 setiap satu.\n\n\nKita pernah melihat bermacam jenis motosikal moden, klasik, dan vintaj yang disenaraikan dalam laman Mudah.my, namun, kali ini, ianya sesuatu yang amat mengagumkan. Untuk dijual adalah sebuah koleksi yang terdiri daripada 90 buah motosikal MV Agusta klasik dan ikonik.\n\nKoleksi ini telah dikumpul oleh sebuah keluarga yang amat meminati jenama Itali berkenaan. Bapa saudara pemilik semasa koleksi ini telah bekerja dengan bengkel MV Agusta keluarga berkenaan buat sekian lama. Dia juga pernah mengemudi jentera-jentera tersebut di perlumbaan Giro dItalia dan Milan-Tarento.\n500 empat silinder Corsa Replica 1974\nDia juga bertanggungjawab membeli motosikal-motosikal ini, yang mana pada ketika itu tidak terlalu mahal. Semakin bertambah koleksinya itu, dia telah menyewa sebuah kilang yng tidak digunakan berhampiran Monaco untuk menyimpan koleksi yang besar ini. Dia telah mendapatkan bantuan bekas mekanik pengilang bagi membaik pulih sesetengah daripada motosikal tersebut, tanpa mengira kosnya. Ada antara motosikal ini telah dibina oleh Arturo Magni sendiri.\n750S John Surtees Tribute 1972\nDan dengan itu, ke semua motosikal dalam keadaan yang baik dan telah diiktiraf oleh muzium MV Agusta.\nScooter Ovunque 1952\nKoleksi ini terdiri daripada motosikal pengeluaran dan juga model buatan khas, skuter, motosikal kegunaan jalan raya, dan juga prototaip, yang mana ada daripadanya dihasilkan seawal tahun 1945. Terdapat juga sebuah motosikal mini yang telah dibina untuk anak Phil Read sebelum ianya dikilangkan. Ianya dihasilkan berdasarkan jentera lumba Phil Read sendiri. Ianya bukan omong kosong apabila pemiliknya mendakwanya sebagai koleksi terbesar jenama Itali berkenaan.\n125A Callesino 1953\nArtcurial Motorcars akan menjual koleksi ini di Retro Salon di Paris pada 9 Februari akan datang (sempat lagi kalau ingin beli tiket kapal terbang ke Paris). Ianya dijangka mampu mencecah harga antara 3,000 hingga 250,000 setiap satu.\n\nSumber imej: Rideapart.com\nGALERI GAMBAR\n\n\n\n\n\n\n\n\n\n\n\n500 empat silinder Corsa Replica 1974\n\n\n\n\n\n750S John Surtees Tribute 1972\n\n\n\n\n\n\n\n\n\n\n\n\n\n\n250 Bicylindrica Bialbero 1960\n\n\n\n\n\n125A Callesino 1953\n\n\n\n\n\nScooter Ovunque 1952\n\n\n\n\n\n\nAdvertisements",
        "BERITA ANTARABANGSA\nBERITA TEMPATAN\nDOCM\nducati\nmotogp\nMotoGP 2019 \n\nSesi Ramah Mesra Istimewa Buat Kelab Pemilik Desmo Malaysia Di Ujian Pra Musim Sepang \n\n\nPosted on February 9, 2019February 10, 2019 by Zarul Faiz \n\n\n\n\nKelab Pemilik Desmo Malaysia (DOCM) telah berpeluang menyertai satu sesi ramah mesra istimewa ketika Ujian Pra Musim Sepang baru-baru ini.\nMereka telah berpeluang untuk melihat dengan lebih dekat jentera Desmosedici GP19 baharu dan bertemu dengan para penunggang pasukan Mission Winnow Ducati.\nKehadiran mereka menjadi bertambah istimewa apabila para penunggang Ducati berjaya merekodkan catatan masa terpantas di litar ini.\n\n\nAhli Kelab Pemilik Desmo Malaysia (Desmo Owners Club Malaysia  DOCM) telah berpeluang untuk menyertai satu sesi ramah mesra yang istimewa ketika Ujian Pra Musim MotoGP 2019 Sepang.\nSesi ramah mesra istimewa itu telah dianjurkan oleh Ducati Malaysia bersama dengan pasukan Mission Winnow Ducati. Ianya telah diadakan pada hari terakhir Ujian Pra Musim Sepang.\n\nPara pemilik Ducati berkenaan telah diberikan peluang eksklusif bagi melihat sendiri operasi perlumbaan pasukan berkenaan sewaktu mereka sedang mengadakan persediaan bagi menghadapi musim MotoGP yang baharu. Mereka juga turut dibawa melawat pit bagi menyaksikan jentera Desmosedici GP19 yang baharu dengan lebih dekat lagi.\nPara penunggang pasukan Ducati, Andrea Dovizioso dan Danilo Petrucci kemudiannya hadir untuk bertemu dengan ahli DOCM sewaktu masa rehat mereka. Ahli kelab yang bertuah telah dipilih bagi menghadiri sesi autograf dengan penunggang dan ahli pasukan.\n\nIanya satu hari yang cukup menyeronokkan dan membanggakan buat para pemilik motosikal buatan Itali itu apabila Danilo Petrucci berjaya merekodkan catatan masa terpantas. Catatan masanya (1:58.239) itu adalah 0.6 saat lebih pantas berbanding rekod terdahulu (1:58.830) yang dicatatkan oleh Jorge Lorenzo pada ujian tahun lalu. Rekod catatan masa Petrucci ini bermakna ianya merupakan motosikal terpantas yang pernah menyempurnakan pusingan di Litar Antarabangsa Sepang ini.\nSelain Petrucci, penunggang jentera Ducati yang lain turut membolot 4 tempat teratas pada hari terakhir dan pada masa yang sama, turut memecahkan rekod yang lama.\n\nSatu lagi tarikan yang turut diperagakan pada sesi ini adalah model Panigale V4 S. Motosikal ini menggunapakai kebanyakan teknologi yang ada pada jentera Ducati MotoGP Desmosedici.\n\nAdvertisements",
        "BERITA TEMPATAN\nMoto Malaya \n\nPolis Buru Penunggang Degil Di Lebuhraya, Gesa Guna Lorong Motosikal \n\n\nPosted on June 14, 2019June 14, 2019 by Amirul Azreen \n\n\n\nSeramai 162 penunggang telah ditahan dalam operasi motosikal OP Selamat yang dijalankan di Lebuhraya Persekutuan arah Kuala Lumpur pada jam 7 pagi, Rabu lalu.\nMenurut laporan Sinar Harian, sebanyak 227 saman POL 257 telah dikeluarkan bagi semua yang ditahan.\nKetua Jabatan Siasatan dan Penguatkuasaan Trafik (JSPT) Selangor, Superintendan Azman Shariat mengesahkan rata-rata saman dikeluarkan atas kedegilan penunggang yang tidak menggunakan lorong motosikal.\nSebanyak 162 saman dikeluarkan atas kesalahan tidak mengikut lorong motosikal dan 65 saman lagi atas pelbagai kesalahan lain, jelasnya.\nAzman turut menegaskan pihak berkuasa akan menjalakan penguatkuasaan secara total enforcements terhadap penunggang motosikal yang gagal mematuhi peraturan jalan raya lebih-lebih lagi mereka yang tidak menggunakan laluan motosikal yang disediakan.\nDalam perkembangan sama, di antara 162 ditahan, seorang lelaki berusia 21 tahun telah ditahan bukan sahaja kerana tidak memiliki lesen motosikal malah mempunyai 23 saman tertunggak termasuk sembilan waran tangkap yang masih aktif!\n(SUMBER: Sinar Harian)\nAdvertisements",
        "Yamaha\nYZF-R25\nYZF-R3 \n\nYamaha YZF-R3 2019 Diperkenalkan \n\n\nPosted on October 11, 2018 by Zarul Faiz \n\n\n\n\nYamaha telah memperkenalkan model Yamaha YZF-R3 2019.\nDengan ini sudah pasti akan ada berita mengenai model YZF-R25 2019 untuk pasaran Malaysia dalam masa yang terdekat.\nPenggayaan motosikal baharu ini diilhamkan dari model YZF-R1.\n\n\nMotosikal Yamaha YZF-R3 2019 telah pun diperkenalkan dan tampaknya perang dalam segmen ini akan menjadi lebih hangat lagi.\nBagaimana pun, sebelum kami teruskan dengan lebih lanjut, kami menerima khabar yang telah berlangsungnya pelancaran bagi model Yamaha YZF-R25 2019 di negara Indonesia. Tetapi ianya bukan satu hal besar, kerana model R3 dan R25 akan berkongsi reka bentuk asas yang sama, jika tidak pada omponennya.\n\nTampak dengan jelas sekali yang model YZF-R3/R25 ini amat mirip sekali dengan jentera saudara open-class-nya, YZF-R1, kecuali pada dwi-lampu hadapan LEDnya. Lohong udara tengahnya pula hanyalah sekadar perhiasan. Bagaimana pun, penghadang anginnya kini lebih tinggi dan besar.\nDari sisi, profil motosikal ini tampak lebih agresif dan kelihatan seperti motosikal superbike berkapasiti besar yang sebenar. Bahagian ekornya berakhir dengan bucu tajam dan pasti tampak lebih menawan dengan tail tidy kit.\n\nForknya kini dari jenis fork terbalik untuk gaya dan pengendalian yang lebih mengancam. Tiada sebarang berita jika bahagian-bahagian yang lain pada casisnya telah dikemaskini.\nDi bahagian atasnya, motosikal YZF-R3/R25 akan dilengkapi dengan paparan berwarna TFT. Data yang dipaparkan termasuklah kedudukan gear. Palang pemegangnya masih lagi dari jenis clip-on.\n\nTiada sebarang khabar lagi bila kita akan menemui motosikal ini di Malaysia. Selain itu, ianya sudah pasti merupakan versi 250cc berbanding versi 321cc. Enjin 321cc mampu menghasilkan 41hp dan 29.6Nm tork. Tentu menarik sekali menyaksikan pertarungan antara motosikal YZF-R25 2019 dengan model Kawasaki Ninja 250 yang mampu menghasilkan sehingga 38hp.\nAdvertisements",
        "BERITA TEMPATAN\nMoto Malaya \n\nKes Lantai Bas Berlubang, PUSPAKOM Dan PDRM Jalin Kerjasama \n\n\nPosted on July 6, 2019 by Amirul Azreen \n\n\nSumber: Utusan Online\nSusulan kejadian lantai bas berlubang yang meragut nyawa adik Wan Mohammed Adam Mohd Suria, pihak PUSPAKOM memberikan kerjasama dengan pihak berkuasa bagi menyampaikan butiran pemeriksaan penuh bas tersebut.\nPUSPAKOM yakin laporan tersebut dapat membantu Polis Diraja Malaysia (PDRM) dalam menjalankan siasatan yang lebih mendalam.\nPada masa sama, PUSPAKOM turut akan bersama-sama Jabatan Pengangkutan Jalan (JPJ) bagi memeriksa keadaan bas tersebut terutamanya daripada aspek teknikal dalam masa terdekat ini.\nDua hari lalu, arwah bersama rakan kelas Tahun Enam Sekolah Kebangsaan Tok Bok berada di dalam bas yang sedang menuju ke Bukit Keluang, Terengganu bagi mengikuti Bengkel Bahasa Inggeris.\nBagaimanapun, mangsa kemudiannya terjerumus ke dalam lubang yang terdapat pada lantai bas.\nMangsa kemudiannya maut susulan digilis tayar bas terbabit.\nMenurut laporan Utusan, lubang tersebut telah dialas dengan papan dan karpet sebelum kejadian tersebut berlaku.\nAdvertisements",
        "BERITA ANTARABANGSA\nMoto Malaya\nmotogp \n\nHonda Putar Belit Kenyataan Saya  Ciabatti, Ducati \n\n\nPosted on July 16, 2019July 16, 2019 by Amirul Azreen \n\n\n\nPengarah pasukan MotoGP Ducati , Paolo Ciabatti menuduh Alberto Puig dari Honda dengan sengaja memutarbelit kenyataannya bagi mencetuskan kontroversi.\nCiabatti merujuk kepada temu bual Puig kepada El Confidencial di mana dia telah mengkritik Ducati yang sebelum ini didakwa membuat kenyataan bahawa kejayaan Honda tidak akan tercapai tanpa bantuan lima kali juara premier, Marc Marquez.\nAlberto Puig\nMenurut laporan motorsport.com, Puig berkata, Saya berasakan Ciabatti perlu kaji semula sejarah kemenangan Honda bagi kelas 500cc dan MotoGP serta semua kejuaraan yang telah kami capai. Kalau dia (Ciabatti) kaji balik sejarah, dia tidak akan mengeluarkan kenyataan sedemikian.\nHakikatnya, selepas pelbagai usaha yang Ducati lakukan sehingga kini  meskipun tampak meletihkan  mereka hanya mampu merekodkan satu kejuaraan dengan Casey Stoner, 12 tahun yang lalu.\nDucati juga telah berusaha untuk mengikut peraturan teknikal sedia ada tetapi ketika ini, mereka masih gagal mencatat sebarang kejuaraan.\nMembidas kenyataan Puig, Ciabatti mendakwa bos Honda itu telah memutarbelit kenyatannya agar dapat menyerang Ducati.\nPuig sengaja memutarkan kenyataan saya dengan niat untuk mencetuskan kontroversi. Dengan cara ini, dia dapat lampu hijau untuk menyerang Ducati.\nSaya hanya menjelaskan bahawa Marc (Marquez) telah memainkan peranan besar dalam kejayaan Honda selama ini sejak membuat penampilan sulung MotoGP pada 2013.\nDengan segala hormat kepada Honda, mereka mungkin tidak mencapai kejayaan sama meskipun dengan kehadiran dua pelumba hebat lain, Dani Pedrosa dan Cal Crutchlow.\n(SUMBER: motorsport.com)\nAdvertisements",
        "BERITA TEMPATAN\nMoto Malaya \n\nLelaki Tertinggal Ibu Di R&R, Sedar Selepas 200KM Perjalanan \n\n\nPosted on June 10, 2019 by Amirul Azreen \n\n\n\nKetika sibuk bergegas pulang ke Kuala Lumpur selepas sambutan Hari Raya Aidilfitri, seorang lelaki secara tidak sengaja telah meninggalkan ibunya di R&R Bukit Besi, Sabtu lalu.\nLelaki berusia 40 tahun itu bersama isterinya dan ibunya  yang berusia 73 tahun  sedang dalam perjalanan ke Kuala Lumpur dari Bukit Payong di Kuala Terengganu.\nKejadian tersebut berlaku apabila mereka berhenti sementara di R&R terbabit kerana si isteri mahu menggunakan tandas sekitar jam 8 pagi.\nSementara menunggu, lelaki tersebut melelapkan mata dan tidak sedar ibunya juga keluar untuk menggunakan tandas. Bagaimanapun, sebaik isterinya kembali, lelaki tersebut terus terjaga lalu memandu pergi tanpa menyedari ibunya tiada di dalam kereta.\nTerkejut, ibunya terus memaklumkan orang ramai yang berada di R&R terbabit sebelum dibantu dua pegawai Jabatan Pengangkutan Jalan (JPJ) yang terus menghantarnya ke Balai Polis Bukit Besi.\nSementara itu, lelaki dan isterinya hanya menyedari ketiadaan ibunya apabila mereka berhenti di R&R Gambang berdekatan Kuantan untuk makan tengah hari  196km dari R&R Bukit Besi.\nMenurut laporan NST, pihak berkuasa berjaya menghubungi anak perempuanya yang bekerja sebagai cikgu di salah sebuah sekolah di Bukit Payong. Wanita tersebut kemudiannya dijemput cucunya pada jam 12.30 tengah hari.\nAdvertisements",
        "Atlas Nomad\nAtlas Ranger\nBERITA ANTARABANGSA\nMotosikal moden klasik\nNorton Atlas\nNorton Motorcyle Company \n\nNorton Atlas Ranger Dan Norton Atlas Nomad Diperkenalkan \n\n\nPosted on November 16, 2018 by Zarul Faiz \n\n\n\n\nMotosikal Norton Atlas Ranger dan Norton Atlas Nomad telah pun diperkenalkan.\nKedua-dua model ini adalah motosikal jenis scrambler yang dijana enjin 650cc.\nModel Ranger mempunyai kebolehan off-road manakala model Nomad pula untuk kegunaan jalan raya.\n\n\nKhabar angin yang mengatakan bahawa Norton sedang membangunkan motosikal moden klasik jenis scrambler telah tersebar buat sekian lama. Dan kini, model Norton Atlas Ranger dan Norton Atlas Nomad akhirnya telah pun diperkenalkan.\nNorton Atlas Nomad\nModel Ranger lebih berkebolehan untuk tunggangan off-road dengan roda hadapan 19 inci dan suspensi yang lebih tinggi. Model Nomad pula lebih sesuai untuk kegunaan jalan raya dengan roda hadapan 18 inci.\nNorton Atlas Ranger\nKedua-dua buah motosikal ini berkongsi enjin parallel-Twin, engkolan 270, 650cc yang sama. Norton mendakwa yang ianya menghasilkan sehingga 84hp dan 63.7Nm tork. Penjana kuasa ini secara amnya enjin V-Four Norton sendiri, tanpa dua silinder belakangnya.\n\nNamun begitu, janganlah anda tersalah jangka, kerana Norton Atlas ini bukanlah sama seperti model Triumph Scrambler 1200 2019. ABS-nya standard, seperti mana yang telah ditetapkan oleh Kesatuan Eropah, tetapi, tidak memiliki Cornering ABS. Kawalan cengkaman adalah kawalan asas dengan pilihan road, off-road, dan off. Toloknya adalah dari jenis analog.\n\nMotosikal ini dilengkapi dengan suspensi jenama Roadholder milik Norton sendiri, dan brek Brembo yang disediakan adalah dari jenis yang asas.\nNorton mengurangkan berat Atlas ke 178kg bagi membolehkannya lebih mudah untuk ditunggangi.\n\nSyarikat berkenaan berharap dapat menjual sejumlah 2,000 unit model Atlas dalam satu tahun dengan menetapkannya pada harga yang agresif. Norton menetapkan model Nomad pada harga 9,995 dan model Ranger pada harga 11,995 bagi pasaran United Kingdom.\n\nAdvertisements",
        "BERITA ANTARABANGSA\nMoto Malaya\nmotogp\nMotoGP 2019 \n\nUjian Pra Musim MotoGP Sepang 2019: Ducati Dominasi Pada Hari Terakhir \n\n\nPosted on February 8, 2019 by Zarul Faiz \n\n\n\n\nPara penunggang Ducati telah membolot empat tempat teratas pada hari terakhir Ujian Pra Musim MotoGP 2019 Sepang.\nEmpat penunggang Ducati berkenaan adalah antara enam penunggang yang telah memecahkan rekod catatan masa ujian sebelum ini.\nDucati, Yamaha, dan Suzuki telah menguji reraup baharu mereka sewaktu ujian ini.\n\n\nPara penunggang Ducati telah menghancurkan rekod catatan masa pra musim pada hari terakhir Ujian Pra Musim MotoGP 2019 Sepang.\nPenunggang baharu pasukan Mission Winnows Ducati, Danilo Petrucci, telah menggunakan kombinasi tayar soft baharu dari Michelin bagi memusnahkan rekod catatan masa tidak rasmi tersebut. Dia menjadi penunggang terpantas merekodkan pusingan di Litar Antarabangsa Sepang dengan catatan masa 1:58.239. Catatannya itu 0.6 saat lebih pantas berbanding rekod 1:58.830 yang telah dicatat oleh Jorge Lorenzo pada tahun lalu.\nPasukan pengilang Ducati telah mempersembahkan reraup baharu dengan 3 bilah spoiler di kedua-dua belah kiri dan kanan jentera.Petrucci telah terbabas sewaktu pengujian namun telah berjaya mendapatkan rentaknya semula.\nAksi yang dipamerkan oleh Petrucci itu adalah sebahagian daripada empat orang penunggang Ducati yang telah menunjukkan dominasi mereka dengan menduduki empat tempat teratas dalam catatan masa. Penunggang baharu pasukan Pramac, Ducati, Francesco Bagnaia telah mencatatkan masa kedua terpantas dengan 1:58.302, manakala teman sepasukannya, Jack Miller mencatatkan masa 1:58.366 untuk merekodkan masa ketiga terpantas.\n\nDi tangga keempat adalah penunggang veteran Ducati, Andrea Dovizioso dengan catatan masa 1:58.538.\nJenama terpantas yang berikutnya adalah Yamaha, dengan Maverick Viales mencatat masa kelima terpantas dengan catatan 1:58.664. Viales merupakan penunggang terpantas semalam dengan catatan masa 1:58.897 namun terpaksa berpuas di tempat kelima pada hari ini walaupun setelah memperbaiki catatan masanya. Yamaha turut menguji reraup baharu mereka.\nCal Crutchlow juga telah memperbaiki catatan masa terbaiknya sebelum ini (1:59.566) dengan merekodkan catatan masa 1:58.780 namun hanya mampu menduduki tempat keenam terpantas!\nSejumlah enam penunggang berjaya mencatatkan masa di bawah 1:58.830. Hanya dua tahun yang lalu, ramai yang tidak percaya yang jentera motosikal mampu menyempurnakan pusingan di litar SIC ini di bawah 2 minit.\n\nAleix Espargaro dari pasukan pengilang Aprilia Gresini telah mempamerkan aksi cemerlang bagi meletakkan jentera RS-GP di tempat ketujuh. Franco Morbidelli juga beraksi cemerlang bagi mencatatkan masa kelapan terpantas di atas jentera PETRONAS Yamaha SRT. Takaaki Nakagami menamatkan ujian sebagai penunggang kesembilan terpantas, manakala Valentino Rossi pula berada di tangga kesepuluh dengan catatan masa 1:59.148.\nPenunggang terpantas pada hari pertama Marc Marquez, mengakhiri ujian di tempat ke-11. Dia masih lagi menghadapi masalah dengan bahunya itu.\n\nNamun barangkali kejutan terbesar adalah Alex Rins dari pasukan Suzuki Ecstar yang berada di tangga ke-12 setelah menunjukkan prestasi yang memberangsangkan pada hari pertama dan kedua ujian. Suzuki berasa amat berpuas hati semalam apabila Rins mencatatkan masa kedua terpantas dengan tayar terpakai semalam. Kebolehan untuk mencatatkan masa yang pantas dengan tayar terpakai bermakna jentera itu mampu menamatkan perlumbaan dalam kedudukan yang kukuh dalam perlumbaan yang sebenar.\nPara penunggang KTM masih lagi mencari rentak mereka pada hari ketiga dan menamatkan ujian di kedudukan empat terakhir di kalangan penunggang tetap MotoGP. Penunggang terpantas mereka, Johann Zarco menamatkan ujian di tempat ke-17 di hadapan Pol Espargaro, Miguel Oliveira, dan Hafizh Syahrin.\n\nUjian pra musim yang seterusnya dan terakhir akan diadakan di Litar Antarabangsa Losail di Qatar dari 23 Februari 2019, sebelum bermulanya musim 2019 pada 10 Mac.\nSumber imej: MotoGP.com\nUjian Pra Musim MotoGP 2019 Sepang Maverick Viales Dan Yamaha Muncul Terpantas Pada Hari Ke-2\n\nAdvertisements",
        "BERITA ANTARABANGSA\nMoto Malaya \n\nBMW 8 Series Gran Coupe: Siapa Kata Kereta Coupe Tak Praktikal? \n\n\nPosted on June 19, 2019 by Amirul Azreen \n\n\n\nAwal bulan Mei lalu, BMW mencetuskan pelbagai tanda tanya apabila berkongsi imej teaser yang memaparkan model BMW 8 Series Gran Coupe serba baharu.\nTanda tanya itu akhirnya terjawab apabila BMW dengan rasminya memperkenalkan model sulung BMW 8 Series Gran Coupe!\nBMW 8 Series merupakan pengganti kepada model 6 Series yang telah ditamatkan pengeluaran.\nModel ini sebenarnya adalah generasi kedua bagi keluarga 8 Series tetapi ini adalah keluaran sulung bagi model Gran Coupe.\nMenurut BMW, 8 Series Gran Coupe merupakan satu-satunya kereta dalam segmennya yang berinspirasikan sebuah kereta coupe tidak seperti dua pencabar lain, Audi A7/S7, Mercedes-Benz CLS-Class dan Mercedes-AMG GT merupakan jentera yang lahir sebagai kenderaan empat pintu.\n8 Series Gran Coupe ini merupakan kereta paling lebar dalam keluarga BMW  1627mm depan dan 1671mm belakang.\n\nModel ini juga adalah lebih tinggi berbanding 8 Series Coupe terutamanya di bahagian tempat duduk belakang sekaligus tampil lebih praktikal.\nBagi memberi ruang yang lebih luas dan selesa kepada penumpang, BMW 8 Series Gran Coupe didatangkan dengan bumbung kaca panoramic berukuran 1.5 meter.\n\nKedudukan penumpang juga lebih menegak dan lebih tinggi berbanding 8 Series Coupe sekaligus menjadikan model ini lebih praktikal dan selesa.\nKebiasaannya bagi mengejar ciri praktikal dan keselesaan, pengeluar kereta terpaksa mengorbankan rekaan yang cantik tetapi norma itu tidak berjangkit dengan 8 Series Gran Coupe kerana rupa keseluruhan model ini amat mengagumkan!\nBMW Blog juga menyifatkan 8 Series Gran Coupe merupakan kereta paling cantik yang dihasilkan pengeluar dari Munich ini.\n\nBMW 8 Series Gran Coupe akan dilancarkan dengan tujuh warna pilihan  satu bukan metalik dan enam warna metalik.\nKalau diikutkan BMW 8 Series Gran Coupe dilengkapi dengan kerusi 4+1 kerana dibahagian tempat duduk belakang ada satu kerusi kecil diantara dua kerusi penumpang. Tetapi ia terlalu kecil sehinggakan Mira Filzah pun tampak terlalu besar! Mungkin boleh menempatkan seorang budak kecil tetapi kakinya terpaksa diletakkan di atas konsol yang panjang.\n\nTetapi jika anda kaki beli barang di IKEA usah risau kerana kerusi bahagian belakang boleh dilipat sekaligus menawarkan ruang yang lebih besar untuk meletakkan barang.\nSelain rupa cantik dan praktikal, BMW 8 Series Gran Coupe juga tampil dengan ciri kereta sport dengan penggunaan bahan lightweight. Bahagian pintu, bumper belakang, bumbung, bonet, panel depan dan rangka enjin dihasilkan dengan aluminium.\n\nBMW M850i xDrive Gran Coupe  model perdana bagi 8 Series Gran Coupe  didatangkan dengan enin 4.4 liter turbo berkembar V8 yang menghasilkan 523hp. BMW mendakwa model ini mampu pergi 0-100km/j dibawah 3.9saat!\nBMW 8 Series Gran Coupe juga didatangkan dengan varian BMW 840i dan 840d Gran Coupe.\n(SUMBER: BMWBlog)\nAdvertisements",
        "BERITA TEMPATAN\nMoto\nMoto Malaya \n\nKeperihatinan Netizen Selamatkan Pengguna Jalan Raya \n\n\nPosted on March 29, 2019March 30, 2019 by Amirul Azreen \n\n\n\n\nSifat prihatin yang dipamerkan netizen di laman sosial berjaya menyelamatkan pengguna jalan raya di Lebuhraya Persekutuan, Rabu lalu.\n\nOrang ramai telah berkongsi beberapa gambar yang memaparkan sebuah papan tanda yang kelihatan condong di Lebuhraya Persekutuan Kuala Lumpur berdekatan Hotel Armada.\nGambar tersebut yang kemudiannya menjadi viral telah sampai ke pengetahuan pihak Jabatan Kerja Raya (JKR) yang kemudiannya bertindak menurunkan papan tanda tersebut di sebelah malam.\n\nBagaimanapun, ramai dikalangan netizen yang mempersoalkan tindakan pihak berkuasa yang tidak memantau keadaan jalan lebih awal sebaliknya mengharapkan laporan orang awam semata-mata.\nAdvertisements",
        "BERITA TEMPATAN\nMoto Malaya \n\nNaik Taraf Hon Motosikal, Penting Atau Tidak? \n\n\nPosted on March 15, 2019 by Amirul Azreen \n\n\n\nMenunggang motosikal mengundang lebih banyak bahaya berbanding memandu kereta namun jentera dua roda tetap menjadi pilihan orang ramai berdasarkan faktor harga dan mudah untuk bergerak.\nSelain daripada faktor keselamatan yang berbeza dibandingkan dengan jentera empat roda, kekuatan bunyi hon juga berbeza.\nMeskipun hon yang dibunyikan motosikal tidak sekuat kenderaan empat roda namun penunggang mengharapkan bunyi tersebut untuk memudahkan pergerakan, terutamanya ketika jalan raya sesak dan ketika menyelinap di antara dua kenderaan lain.\nMeskipun hon memainkan peranan penting bagi penunggang motosikal namun hakikatnya, ia menjadi perkara terakhir yang akan diubahsuai jika dibandingkan dengan bahagian lain.\nBagaimanapun, bukan kerja mudah untuk memasang hon lain kerana hon aftermarket menggunakan aliran elektrik yang lebih tinggi berbanding hon kilang di samping perlu memastikan suis hon dan segala pendawaian terlindung daripada bebanan elektrik.\nJika anda tidak memiliki sebarang ilmu atau pengalaman pendawaian, usah bimbang kerana pernukaran hon mampu menjadi projek untuk mengenali pendawaian motosikal.\nKebanyakan hon aftermarket adalah jenis PNP (plug & play)  tidak perlu potong atau usik pendawaian motosikal sedia ada  sekaligus mudah untuk mekanik segera melakukan penukaran sendiri.\nPada masa sama, anda juga tidak perlu menghantar motosikal ke bengkel terdekat sekaligus dapat menjimatkan wang.\nApa yang anda perlu ingat adalah hon aftermarketmemiliki bunyi lebih kuat dan ini bermakna ia menggunakan aliran elektrik yang lebih tinggi jadi diingatkan untuk memastikan pendawaian dilakukan dengan kemas agar tidak mencairkan wayar.\nSeperti biasa, jika anda bukan jenis yang rajin, hantar sahaja ke bengkel terdekat dan biar pakar yang melakukannya, kerana pada penghujung hari, apa sahaja modifikasi atau pengubahsuaian bagi meningkatkan keselamatan adalah satu pelaburan yang berbaloi.\nAdvertisements",
        "BERITA ANTARABANGSA\nCBR650R 2019\nHonda \n\nHonda UK Dedahkan Harga Bagi Honda CBR650R 2019 \n\n\nPosted on January 15, 2019January 16, 2019 by Zarul Faiz \n\n\n\n\nHonda UK turut mendedahkan harga bagi model Honda CBR650R 2019.\nMotosikal CBR650R baharu telah dipertingkatkan keluaran kuasa dan dikurangkan beratnya.\nDan paling mengujakan sekali, ia kini tampak seperti sebuah CBR1000RR Fireblade!\n\n\nKami telah melaporkan sebelum ini bahawa Honda telah memperkenalkan model Honda CBR650R 2019 di EICMA 2018 dan ia telah menerima pelbagai reaksi yang positif. Namun, sebaik sahaja Honda Uk mendedahkan harga bagi CB650R semalam, mereka kini telah melakukan perkara yang sama bagi model CBR650R.\nModel CBR650R adalah pengganti bagi motosikal lumba kelas pertengahan reraup penuh CBR650F semasa. Motosikal baharu ini menggunakan enjin yang sama seperti CB650R Neo Sport Caf, yang telah menerima 5% lebih kuasa. Bersama dengan penurunan berat sebanyak 6 kg dari kerangka, tangki bahanapi, dan bahagian-bahagian yang lain, motosikal baharu ini meraih peningkatan sebanyak 8% dari segi nisbah kuasa-ke-berat. Ianya sesuatu yang boleh dirasai oleh para penunggang.\n\nCiri ergonomiknya juga telah diolah semula bagi memberikannya tunggangan yang lebih agresif. Palang pemegang clip-onnya digerakkan ke hadapan sebanyak 30mm, di samping direndahkan. Selain itu, Honda telah menggerakkan tempat letak kakinya ke belakang sebanyak 3mm dan 6mm ke atas. Atur cara ini meletakkan berat penunggang lebih kepada roda hadapan untuk pengendalian yang lebih sporty.\nHonda turut mengemaskini casisnya. Motosikal baharu berkenaan kini dilengkapi dengan fork terbalik Showa SFF boleh laras sepenuhnya dan juga angkup empat omboh pautan jejari Nissin.\n\nAkhir sekali, pakej ini dilitupi dengan panel badan yang diinspirasikan oleh motosikal lumba utama pengeluar berkenaan, CBR1000RR Fireblade.\nWalaupun model CBR650R tidaklah menghasilkan kuasa sebanyak model CBR600RR yang telah dihentikan, motosikal berkenaan masih sebuah motosikal yang layak mengisi kekosongan tersebut. Malah, motosikal CBR650F pasti kelihatan seperti CBR650R sekiranya ianya meneruskan pembangunannya.\n\nOh ya, harganya, Motosikal Honda CBR650R 2019 ditetapkan pada harga 7,729 (RM40,730.66, mengikut pertukaran mata wang pada 15 Januari 2019).\n\nAdvertisements",
        "BERITA ANTARABANGSA\nMoto Malaya \n\nSyarikat Di China Dakwa Hasilkan Kenderaan Berkuasa Air \n\n\nPosted on May 29, 2019May 29, 2019 by Amirul Azreen \n\n\nSumber: Sohu\nSebuah syarikat berpangkalan di China dilaporkan telah menghasilkan kenderaan berkuasa hidrogen yang didakwa mampu berjalan jauh dengan hanya menggunakan air sebagai bahan api utama.\nMenurut laporan South China Morning Post, syarikat tersebut  Qingnian Cars  telah memandu kenderaan prototaip tersebut dalam perjalanan pertamanya, 22 Mei lalu.\nKetua Eksekutif, Pang Qingnian, turut memberitahu pihak media bahawa kenderaan tersebut mampu bergerak sejauh 300 ke 500 kilometer dengan penggunaan air sekitar 400 liter.\nSaya tidak boleh mendedahkan rahsia teknologi yang digunakan. Apa yang pasti kami mencapai kejayaan ini tanpa perlu berbelanja besar.\nSumber: Bajiahao.com\nDifahamkan, enjin tersebut digerakkan dengan hidrogen yang dijana menerusi tindak balas kimia dihasilkan oleh pemangkin yang menggabungkan serbuk aluminium dan air.\nMenurut Forbes, kenderaan berkuasa hidrogen semakin mendapat tempat di Amerika Syarikat dan Jepun ekoran profil pelepasan rendah karbon sekaligus tidak memberi kesan negatif terhadap alam sekitar. Tambahan pula, air boleh didapati di mana sahaja.\nHidrogen boleh dihasilkan menerusi air, gas asli dan metana. Pengekstrakan hidrogen yang biasa dilakukan adalah menerusi proses elektrolisis yang melibatkan penggunaan tenaga elektrik bagi memisahkan air kepada gas hidrogen dan oksigen  sekaligus menukarkan tenaga elektrik kepada tenaga kimia.\nHidrogen ini kemudiannya boleh disimpan atau dipindahkan malah boleh ditukarkan semula kepada tenaga elektrik dalam bentuk sel bahan api. Jika tenaga yang digunakan dalam proses tersebut datang dari tenaga yang boleh diperbaharui, keseluruhan proses tersebut adalah emission-free.\nSumber: Abacus News\nSebelum ini terdapat banyak syarikat lain yang mendakwa telah menghasilkan kenderaan berkuasa air tetapi rata-rata dakwaan mereka dibuktikan palsu.\nBagaimanapun, Qingnian Cars dilaporkan telah menghasilkan teknologi hidrogen sejak 2006 hasil kerjasama dengan Universiti Hubei.\n(SUMBER: WorldOfBuzz)\nAdvertisements",
        "150cc\nBERITA TEMPATAN\ncub prix racing\nMoto Malaya \n\nZaqhwan kembali ke litar Cub Prix! \n\n\nPosted on March 18, 2019 by Amirul Azreen \n\n\n\nZaqhwan Zaidi kembali merancakkan saingan Kejuaran Cub Prix Malaysia PETRONAS musim 2019 selepas namanya tersenarai dalam pasukan CP150 Idemitsu Honda Yuzy Racing.\nBekas juara kelas perdana CP130 2014 itu kembali ke litar Cub Prix tahun ini selepas membuat keputusan untuk memberikan tumpuan penuh terhadap Kejuaraan Motosikal Asia FIM (ARRC) dan Kejuaraan Seluruh Jepun musim lalu.\n\nPelumba berusia 24 tahun itu turut akan digandingkan bersama pelumba muda berbakat, Azroy Hakeem Anuar dan juara WIRA 2015, Harith Farhan Baharin.\nSaya sudah bersedia dan tidak sabar untuk kembali ke litar Cub Prix. Banyak yang saya rindui di sini.\nSepatutnya hujung tahun lalu lagi saya sudah kembali tetapi saya mengalami kecederaan (tangan) di Jepun dan Thailand. Jadi saya berharap dapat memberikan aksi terbaik di Jasin nanti,katanya.\nBagaimanapun, Zaqhwan enggan berselindung bahawa dirinya masih memerlukan masa untuk menyesuaikan diri dengan jentera Honda RS150R.\nSaya perlukan sedikit masa dengan jentera dan juga keadaan litar yang cukup teknikal. Kita tunggu dan lihat keputusan perlumbaan nanti,tambahnya.\nUntuk rekod, Zaqhwan dan Azory merupakan dua pelumba yang berjaya menghadiahkan podium buat kem Honda sejak saingan CP150 diperkenalkan pada musim 2017 dengan Zaqhwan menduduki tempat ketiga ketika saingan pembukaan tirai di Temerloh sementara Azroy juga menduduki kedudukan sama dalam pusingan kesembilan di Jempol, Negeri Sembilan musim lalu.\n\nAdvertisements",
        "BERITA TEMPATAN\nHLYM\nHong Leong Yamaha Motor Sdn. Bhd. \n\nHong Leong Yamaha Motor Membuat Pemanggilan Semula Bagi Model Yamaha YZR-R5 \n\n\nPosted on December 17, 2018 by Zarul Faiz \n\n\n\n\nSebuah program penggantian kelengkapan telah dimulakan bagi model Yamaha YZF-R25.\nKelengkapan berkenaan adalah paip hos radiator dan batang penukar gear pegas kilasan.\nHong Leong Yamaha Motor akan menghubungi pemilik unit yang terjejas bermula permulaan Januari 2019.\n\n\nHong Leong Yamaha Motor (HLYM) telah mengeluarkan satu kenyataan berkenaan model Yamaha YZF-R25. Pengedar Yamaha di Malaysia ini menggelarkannya sebagai Program Penggantian Kelengkapan.\nSewaktu Yamaha memulakan kempan pemanggilan semula bagi model Yamaha YZF-R25 di Amerika Syarikat, kami tidak melaporkannya kerana model R3 tidak ditawarkan di sini. Kami tidak pasti sama ada model YZF-R25 menggunakan bahagian yang sama seperti model R3.\nKini, ianya telah jelas sekali. HLYM akan menghantarkan notis kepada para pengguna yang terjejas bermula pada pertengahan bulan Januari 2019.\nTerdapat dua bahagian yang akan digantikan. Yang pertama adalah paip hos radiator. Yamaha telah mendapati bahawa terdapatnya kecacatan sewaktu proses mengeraskan hos dan ia mungkin menyebabkan kebocoran bendalir penyejuk.\nUnit yang terjejas dengan masalah ini adalah model YZF-R25 dengan nombor kerangka yang bermula dengan PMYRG1510E, PMYRG1510F, dan PMYRG1510G. Ia juga menjejaskan unit 0000000 hingga 0012240 bagi model bernombor kerangka bermula dengan PMYRG1510H.\nBahagian kedua yang diliputi oleh program ini adalah batang penukar gear pegas kilasan. Yamaha mendapati telah berlaku kesilapan sewaktu proses mengukuhkan bahagian keluli. Pegasnya mungkin terjejas, menyebabkan penukar gear longgar, dan dengan ini menjejaskan penukaran gear.\nUnit yang terjejas adalah ke semua unit dengan nombor kerangka bermula dengan PMYRG1510E, PMYRG1510F, dan PMYRG1510G bermula dari 0000000 hingga 0006758.\n\n\n\nModel\nFrame Number\nComponent\n\n\nYZF-R25\nAll units with Frame number beginning withPMYRG1510E\nPMYRG1510F\nPMYRG1510G\nAnd units within the following frame numbers\nPMYRG1510H0000000 to 0012240\nRadiator Hose\n\n\nAll units with Frame number beginning withPMYRG1510E\nPMYRG1510F\nAll units within the following frame numbers\nPMYRG1510G-0000000 to 0006758\nTorsion Spring\n\n\n\nSumber : Hong Leong Yamaha Motor\nAdvertisements",
        "Moto Malaya\nnews\nnicky hayden \n\nPemandu Yang Melanggar Nicky Hayden Didapati Bersalah \n\n\nPosted on October 11, 2018 by Zarul Faiz \n\n\n\nHakim dalam kes kemalangan Nicky Hayden telah menyabitkan pemandu kereta yang telah melanggar Nicky Hayden dengan kesalahan homisid.\nPemandu berkenaan telah dijatuhkan hukuman penjara setahun, lesennya ditarik balik dan perlu menanggung kos mahkamah.\nKeluarga Hayden juga akan meneruskan dengan saman sivil berjumlah $6 juta terhadap pemandu tersebut.\n\nSudah lebih dari setahun tempoh berlalu sejak kematian Nicky Hayden akibat dilanggar oleh sebuah kereta sewaktu dia sedang menunggang basikal di pinggiran Litar Misano di Itali.\nJuara MotoGP 2006 Nicky Hayden Terlibat Dalam Kemalangan Jalanraya\n\nKehilangannya masih lagi dirasai di seluruh dunia, dan di mana kebanyakan daripada kita telah meneruskan dengan kehidupan, prosiding undang-undang yang berkaitan dengan kes ini telah diteruskan di Itali.\nKini, mahkamah di Itali telah menyabitkan pemandu kereta yang telah melanggar Nicky Hayden dengan kesalahan homisid.\nPemandu yang berusia 31 tahun tersebut telah didapati bersalah dan akan dikenakan hukuman penjara satu tahun, penarikan balik lesen memandunya, dan perlu membayar segala kos mahkamah.\nMahkamah telah mendapati bahawa pemandu tersebut telah memandu pada kelajuan 70km/j di zon kelajuan 50km/j. Mereka bertanggapan bahawa pemandu tersebut mampu mengelakkan kemalangan tersebut sekiranya dia memandu dalam had laju yang telah ditetapkan, tidak kiralah sama ada Hayden gagal berhenti di papan tanda hentinya itu.\nHakim dijangka akan menerangkan pertimbangan keputusannya itu dalam masa 90 hari.\nTerdapat dua kes yang telah difailkan di mahkamah. Yang pertama adalah prosiding jenayah dan yang berikutnya adalah saman sivil.\nKeluarga pemandu berkenaan akan membuat rayuan di mahkamah jenayah.\nKeluarga Hayden juga sedang mengemukakan saman sivil berjumlah $6 juta terhadap pemandu tersebut. Jumlah ini adalah jumlah maksimum yang dibenarkan oleh polisi insurans Itali.\n\nAdvertisements",
        "Moto Malaya \n\nJaguar I-PACE Dinobat Kereta Terbaik Eropah \n\n\nPosted on March 6, 2019 by Amirul Azreen \n\n\n\nKereta elektrik, Jaguar I-PACE, telah dinobat sebagai Kereta Terbaik Eropah 2019 di Anugerah Kereta Eropah 2019 yang berlangsung di Geneva, Switzerland, semalam.\nIni merupakan kemenangan sulung Jaguar dalam merangkul anugerah berprestij itu.\nBarisan juri  yang terdiri daripada 60 wartawan permotorann daripada 23 negara  mengambil kira aspek inovasi teknikal, reka bentuk, prestasi dan kecekapan pemanduan dalam pemilihan kereta terbaik.\nKetua Pegawai Eksekutif Jaguar, Prof. Dr. Ralf Speth, menyifatkan anugerah tersebut amat bermakna buat pengeluar kereta berpangkalan di England itu.\n\nKami berasa bangga kenderaan elektrik pertama kami menjadi Jaguar pertama yang berjaya memenangi anugerah Kereta Terbaik 2019.\nI-PACE merupakan kenderaan elektrik berasaskan bateri yang paling maju dihasilkan, berbeza dengan kenderaan elektrik lain. Memenangi anugerah Kereta Eropah Terbaik 2019 adalah satu penghormatan dan pengiktirafan terhadap pasukan bertaraf dunia kami.\nDihasilkan di UK, penjualan Jaguar I-PACE cukup memberangsangkan di seluruh dunia dengan lebih 8,000 pelanggan telah pun menerima kereta mereka  75% daripadanya dijual di Eropah.\nSementara itu, 85,000 kemudahan pusat mengecas di Eropah turut memainkan peranan dalam menentukan Jaguar I-PACE sebagai pemenang.\nSejak diperkenalkan kepada umum tahun lalu, I-PACE telah pun menerima hampir 55 anugerah di serata dunia antaranya, Kereta Terbaik Jerman, Norway dan UK, Anugerah EV Top Gear Terbaik dan Anugerah ECOBEST Autobest.\nAdvertisements",
        "BERITA ANTARABANGSA\nMoto Malaya \n\nArlen Ness Meninggal Dunia (1939  2019) \n\n\nPosted on March 24, 2019 by Zarul Faiz \n\n\nSumber imej: Wikipedia\n\nPereka dan pembina motosikal terkemuka dari Amerika Syarikat, Arlen Ness, telah meninggal dunia.\nDia lebih dikenali sebagai King of Custom Motorcycles.\nDia juga bertanggungjawab atas reka bentuk motosikal Victory dan Indian.\n\n\nPereka dan pembina motosikal terkemuka dari Amerika Syarikat, Arlen Ness, telah meninggal dunia. Berita ini telah disahkan oleh Ultimate Motorcycling.\nNess adalah satu nama yang cukup gah sekali dalam kancah motosikal buatan khas dan lebih dikenali sebagai King of Custom Motorcycles. Dia bertanggungjawab membina beberapa buah motosikal yang berjaya menggondoli anugerah dalam hayatnya, meraih gelaran Builder of the Year dan anugerah Lifetime Achievement Award buat dirinya. Dia juga telah dimasukkan dalam Motorcycle Hall of Fame di Amerika Syarikat.\n\nArlen Ness bukan sekadar telah membina motosikal-motosikal ini, dia juga telah merintis penjualan alat ganti buatan khas dan aksesori melalui pesanan pos. Di mana sahaja anda tengok anda akan dapat lihat yang hampir ke semua motosikal Harley-Davidson dilengkapi dengan aksesori Arlen Ness.\nSelain itu, dia juga telah dirisik oleh Polaris bagi membuat rekaan bagi motosikal Victory dan Indian. Model paling terkenal rekaannya adalah Victory Vision Tour.\nEmpayarnya turut diperluaskan kepada kelengkapan menunggang dengan usahasama bersama Berik.\nAnaknya, Cory, bersama dengan cucunya, Zack akan mengambil alih perusahaannya itu. Kedua-dua mereka juga merupakan pembina motosikal buatan khas yang disegani.\nDunia permotosikalan telah kehilangan seorang tokohnya.\nAdvertisements",
        "BERITA TEMPATAN\nMoto Malaya \n\nRayakan Sebulan? Nikmati Tawaran Hebat di Naza Automall Hujung Minggu Ini! \n\n\nPosted on June 13, 2019 by Amirul Azreen \n\n\n\nPusat pameran automotif terbesar di Malaysia, Naza Automall akan mengadakan Rumah Terbuka Naza Gaya Raya sempena sambutan Hari Raya hujung minggu ini.\nRumah terbuka tersebut turut berlangsung serentak dengan promosi penghabisan stok pertengahan tahun oleh Naza Motor Trading dengan lebih 40 kenderaan import terpakai high grade akan ditawarkan dengan harga rendah.\nDari 15 hingga 16 Jun ini, lebih daripada 100 kereta pelbagai jenama akan dipamerkan di Naza Automall. Ambil peluang ini untuk menikmati penjimatan hebat di Naza Motor Trading dengan pelbagai model terpilih antaranya, Mercedes-Benz E250, CLS400, Toyota Vellfire, Toyota Alphard dan Lexus NX200T.\nSelaind daripada kereta terpakai high gradeambil peluang ini untuk menikmati promosi Hari Raya daripada jenama lain di bawah Naza Group, antaranya DS Automobiles, Ducati dan Vespa!\nAnda juga akan disaji dengan makanan ala buffet, permainan tradisional Melayu sambil ditemani alunan muszik Ghazal.\nJangan lupa kunjungi Rumah Terbuka Naza Gaya Raya hujung minggu ini dan lihat sendiri segala tawaran istimewa yang terdapat di Naza Automall Petaling Jaya.\nAdvertisements",
        "BERITA TEMPATAN\nMoto \n\nBMW Memperkenalkan BMW 3 Series Generasi Ke-7 Paling Berkuasa! \n\n\nPosted on March 28, 2019 by Amirul Azreen \n\n\n\nTekad mengekalkan takhta sebagai jentera sport sedan terlaris di dunia, BMW Malaysia memperkenalkan BMW 3 Series baharu yang merupakan nadi utama pengeluar kereta Jerman itu.\nSetelah lebih 45 tahun, varian 3 Series menetapkan tanda aras bagi kategori sport sedan, BMW meneruskan kejayaan dengan memperkenalkan 3 Series serba baharu!\n\nHarald Hoelzl, Pengarah Urusan BMW Malaysia menjelaskan bagaimana BMW 3 Series sentiasa menetapkan aras tinggi dalam penghasilan kereta sports sedan premium.\nBMW 3 Series ialah model yang telah menjurusi penubuhan segmen sedan sport premium. Sejak lebih dari 45 tahun, 3 Series secara berterusan telah menaikkan tanda aras bagi Kenikmatan Pemanduan yang Sempurna (Sheer Driving Pleasure) dalam industri automotif premium.\nHari ini, BMW 3 Series yang baharu menerusi generasi ketujuhnya, membawakan perwatakan signatur jentera BMW ke aras yang baharu dengan reka bentuk serba dinamik, dinamik pemanduan yang cemerlang serta teknologi dan inovasi yang tidak pernah dilihat sebelum ini dalam industri automotif Malaysia, katanya.\n\nSeperti pakej M Sportyang lain, BMW 3 Series menampilkan reka bentuk sport yang dinamik di samping memiliki ciri-ciri dimensi baharu antaranya, BMW Intelligent Personal Assistant yang membenarkan penghubungan di antara pemandu dan kereta berjalan dengan lebih efisien.\n\nLebih menarik, BMW memperkenalkan teknologi inovatif BMW Digital Key yang membenarkan pengguna telefon pintar Samsung dengan teknologi Near Field Communication membuka dan mengunci kenderaan dengan lebih mudah dan selamat.\n\nModel 3 Series baharu ini memiliki enjin petrol Turbo Twinpower 2.0 liter  enjin yang paling berkuasa dalam kelasnya dan diperkenalkan menerusi BMW 330i M Sport  dan mampu mencecah kelajuan 250 km/j.\nBMW menawarkan lima warna menarik antaranya Portimao Blue, Black Sapphire, Alpine White, Mineral Grey dan Sunset Orange. Orang ramai yang berminat mendapatkan terbarui ini  yang ditawarkan dengan harga RM328,800  boleh singgah di pengedar rasmi BMW bermula 28 Mac ini\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nToyota \n\nToyota Vios 2019 dipratontonkan di KLIMS 2018  Dari RM77,200 \n\n\nPosted on November 26, 2018 by Sep Irran \n\n\n\nJika anda ingin ke Kuala Lumpur International Motor Show 2018 (KLIMS 2018) yang sedang berlangsung di MITEC Kuala Lumpur, anda harus kunjungi ruang pameran Toyota dimana mereka sedang mempamerkan beberapa kenderaan menarik termasuk sebuah Toyota Vios 2019 yang akan memasuki pasaran Malaysia mulai tahun depan.\n\nDengan reka bentuk yang lebih moden dan juga sedikit agresif seakan Toyota Corolla Altis, Toyota Vios generasi baharu ini telah melalui sebuah evolusi dimana ia akan lebih sesuai untuk golongan rakyat yang lebih muda. UMW Toyota juga turut mempamerkan sebuah Vios 2019 yang berkonsepkan Toyota Gazoo Racing dimana model terkini dalam siri perlumbaan tajaan mereka.\n\nModel varian yang dipamerkan di ruang pameran mereka merupakan varian 1.5G yang merupakan varian tertinggi diikuti selepas varian 1.5J dan 1.5E. Dari segi kelengkapan enjin, Toyota Vios 2019 akan didatangi dengan enjin 1.5-liter jenis empat silinder DOHC Dual VVT-i yang menghasil kuasa sekitar 104hp dan 140Nm tork maksimum.\n\nCiri-ciri menarik lain yang terdapat pada varian G ialah:\n\nLampu projector halogen\nLED Daytime Running Lights (DRLs) dengan fungsi Follow Me Home\nLampu kabus\nRim aloi 16-inci\nMeter instrument 4.2-inci jenis Optitron\nSistem DVD-AVX infotainment 6.8-inci\nPanoramic View Monitor (PVM) 360 darjah\n\n\nAspek keselamatan Toyota Vios 2019 juga telah dipertingkatkan dengan:\n\n7 beg udara SRS\nISOFIX\nHill-start Assist Control (HAC)\nBlind Spot Monitor (BSM)\nRear Cross-Traffic Alert (RCTA)\nFront Digital Video Recorder (DVR)\nFront Collision Warning\n\n\nTempahan untuk Vios 2019 telah dibuka dengan harga dari RM77,200 hingga RM87,300 (harga atas jalan tanpa insurans). Terdapat lima pilihan warna menarik bagi ketiga-tiga varian Toyota Vios 2019 iaitu Blue Mica Metallic, Red Mica Metallic, Super White II, Attitude Black dan Silver Metallic. Untuk maklumat lanjut, layari www.toyota.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nToyota Camry 2019 dilancarkan di KLIMS 2018  RM189,900\n\nAdvertisements",
        "2000cc\nMoto Corsa\nMoto Corsa 2K\nmotosikal naked \n\nMotosikal Naked Moto Corsa 2000cc Sedang Dibangunkan? \n\n\nPosted on October 29, 2018 by Zarul Faiz \n\n\n\n\nSebuah motosikal naked Moto Corsa 2,000cc sedang dalam perancangan untuk diperkenalkan pada tahun hadapan oleh sebuah pengedar motosikal yang bertapak di UK bergelar Moto Corsa.\nDiberi nama Moto Corsa 2K, motosikal naked berprestasi tinggi ini akan dilengkapi dengan panel badan karbon fiber dan juga kelengkapan lain dari hlins, Dymag, dan Beringer.\nJentera yang berorientasikan prestasi amat tinggi ini akan dijana oleh sebuah enjin V-Twin 1,961cc S&S dengan 100hp dan 180Nm tork.\n\n\n\nSebuah pengedar motosikal bergelar Moto Corsa, yang berasal dari Barat Laut England telah mendedahkan rancangan mereka untuk memulakan penghasilan sebagai sebuah pengilang motosikal skala kecil premium dan jentera pertama mereka sudah pasti sebuah jentera yang cukup buas sekali. Buat masa ini, motosikal naked Moto Corsa 2,000cc sedang dalam pembangunan dan pelan mereka termasuklah jumlah pengeluaran pertama sebanyak 20 unit sebagai permulaan.\n\nDiberi nama Moto Corsa 2K, motosikal naked berprestasi tinggi ini akan dilengkapi dengan sebuah enjin V-Twin 1,961cc S&S yang dikatakan mampu menghasilkan sekitar 100hp dan lebih daripada 180Nm tork maksimum. Ia juga didatangkan dengan penggayaan yang anggun dan pelbagai kelengkapan mewah yang lain bagi memuaskan hati para penggemar motosikal rekaan premium di seluruh dunia.\n\nDari segi prestasinya, model Moto Corsa 2K ini dikatakan dapat menawarkan tahap kebolehtunggangan yang hebat, di mana ianya ditala oleh T3 Racing. T3 Racing mempunyai pengalaman yang meluas dalam penalaan motosikal lumba yang bertanding dalam kejohanan British Superbikes. Keseluruhan kuasa akan dipacu ke roda belakangnya melalui sebuah kotak gear manual lima kelajuan.\n\nBuat masa ini, model Moto Corsa 2K ini masih dalam tahap prototaip, di mana mereka merancang untuk menyuntiknya dengan pelbagai aspek berorientasikan prestasi sebanyak yang mereka mampu. Antaranya adalah panel badan keseluruhan karbon fiber dan roda berprestasi tinggi karbon fiber Dymag, pakej suspensi hlins, sistem brek Beringer, dan bermacam-macam lagi.\n\nSekiranya anda berminat, Moto Corsa telah pun membuka pra-tempahan untuk motosikal ini sekarang, dan ianya sedia untuk tahap pengilangan menjelang awal tahun hadapan. Tanda harganya? Sekitar 40,000 (RM214,305).\nUlasan Tanggapan Pertama Triumph Scrambler 1200 2019\n\nAdvertisements",
        "BERITA TEMPATAN\nBoon Siew Honda\nBSH\nHonda\nWave 125i \n\nHonda Wave 125i Baharu Diperkenalkan! Dari RM5,999 \n\n\nPosted on November 20, 2018November 20, 2018 by Zarul Faiz \n\n\n\n\nBoon Siew Honda (BSH) telah memperkenalkan motosikal Honda Wave 125i serba baharu.\nMotosikal kapchai 125cc yang versatil dan tahan lasak ini kini dilengkapi dengan reka bentuk yang segar dan moden.\nBSH telah menetapkan harga bagi motosikal Honda Wave 125i baharu ini bermula dari RM5,999 hingga RM6,299 (harga asas tidak termasuk cukai jalan dan insurans).\n\n\n\nSebelum bermulanya acara Kuala Lumpur International Motor Show 2018 (KLIMS2018), di mana kami telah dimaklumkan bahawa Boon Siew Honda (BSH) akan melancarkan tiga buah model baharu yang mengujakan, mereka memutuskan untuk memberikan pembuka selera sebelum berlangsungnya acara tersebut dengan pengenalan motosikal Honda Wave 125i serba baharu.\nTawaran terkini dalam rangkaian motosikal kapchai premium mereka ini merupakan pilihan di kalangan rakyat Malaysia yang inginkan sebuah motosikal yang mampu milik dan juga serba boleh. Bagi tahun 2019, motosikal Honda Wave 125i didatangkan dengan pelbagai ciri yang dikemaskini bagi mengikuti peredaran zaman.\nReka bentuk bahagian luaran yang baharu kini menampilkan rupa paras yang lebih garang dengan adanya jalur seluruh badan dan warna panel badan dwi tona. Reka bentuk ini digandingkan dengan ciri-ciri moden seperti lampu hadapan LED yang mempertingkatkan lagi tahap keselamatan keseluruhan motosikal Honda Wave 125i dengan membekalkannya dengan tahap keterlihatan yang lebih tinggi dan juga mempunyai jangka hayat yang lebih panjang.\n\nMenurut Pengarah Urusan dan Ketua Pegawai Eksekutif Boon Siew Honda, Encik Keiichi Yasuda, Honda Wave 125i merupakan sebuah motosikal yang amat istimewa, terutamanya bagi penunggang yang bijak yang inginkan sebuah motosikal yang bukan sahaja menawarkan tahap reliabiliti yang tertinggi tetapi juga memberikan pemiliknya kebolehan untuk menunggang pada jarak yang jauh. Pasaran bagi model kapchai premium semakin pesat dan para pembeli inginkan sebuah motosikal yang membolehkan mereka untuk melakukan perjalanan ulang-alik harian yang berjarak jauh dengan mudah.\n\nDijana oleh enjin empat lejang, sejukan udara, satu silinder, 125cc yang amat tahan lasak dan boleh diharapkan, model Honda Wave 125i serba baharu ini menghasilkan 9.2hp pada 7,500rpm dan 10.2Nm tork maksima pada 5,500rpm. Sistem bahanapi PGM-FI yang dipertingkatkan memberikan pemecutan yang responsif dan pada masa yang sama, mengurangkan penggunaan bahanapi.\nCiri-ciri menarik lain yang ada pada motosikal Honda Wave 125i serba baharu ini adalah:\n\nReka bentuk meter berwarna amber baharu yang memberi penekanan kepada penyampaian visual maklumat yang lebih nyata.\nRuang simpanan bawah pelana 18 liter.\nTangki bahanapi 4 liter (julat perjalanan dianggarkan 300km).\n\n\nModel Wave 125i serba baharu ini didatangkan dalam dua varian berbeza; satu cakera brek hadapan (RM5,999) dan dwi cakera brek hadapan (RM6,299) dengan tiga pilihan warna yang disediakan, iaitu Pearl Magellanic Black dan Candy Scintillate Red, Pearl Magellanic Black dengan Pearl Nightfall Blue, serta Force Silver Metallic.\nMotosikal Wave 125i serba baharu ini didatangkan dengan waranti pengilang selama 2 tahun atau 20,000km (yang mana dahulu) bagi memastikan yang para pelanggan boleh menikmati kemudahan dan perkhidmatan berkualiti tinggi. Bagi mendapatkan sebarang maklumat lanjut mengenai motosikal Honda Wave 125iserba baharu ini, anda boleh kunjungi mana-mana wakil pengedar rasmi Honda, atau layari www.boonsiewhonda.com.my.\nHonda CBR650R 2019 Diperkenalkan Di EICMA 2018\n\nAdvertisements",
        "BERITA TEMPATAN\nHonda\nMoto Malaya \n\nBeg Udara Aktif Secara Tiba-Tiba, Honda Panggil Semula 137 Ribu Unit CR-V \n\n\nPosted on May 27, 2019 by Amirul Azreen \n\n\n\nHonda memanggil semula lebih 137,000 unit CR-V setelah menerima beberapa laporan beg udara tiba-tiba diaktifkan dengan sendirinya sekaligus menyebabkan kecederaan.\nMenurut laporan Reuters, Honda mendakwa bahagian wayar dan kabel sistem di bahagian stereng perlu diganti susulan laporan beg udara aktif dengan sendiri meskipun tidak terlibat dalam kemalangan.\n\nBagaimanapun, sehingga kini tiada laporan bahawa masalah beg udara tersebut mencetuskan kemalangan.\nDaripada jumlah yang dipanggil semula (137,000), 118,000 unit adalah di Amerika Syarikat, sementara baki 19,000 melibatkan CR-V di Korea dan Kanada.\nSementara itu, Honda turut memanggil semula lebih 19,000 unit kenderaan di Amerika Syarikat susulan penggantian inflator Takata tidak di pasang dengan betul sebelum Mei 2018.\nIni bukan kali pertama Honda terpalit dengan isu beg udara. Sebelum ini, pengeluar kereta Jepun itu berdepan masalah dengan penggunaan beg udara Takata pada 2013 dengan lebih 21 juta unit Honda terkesan di seluruh dunia.\nAdvertisements",
        "BERITA TEMPATAN\nMoto Malaya\nScrambler 1200 XC 2019\nScrambler 1200 XE 2019\nStreet Scrambler\nStreet Twin\ntriumph\nTriumph Motorcycles \n\nTriumph Malaysia Memperkenalkan 5 Model Baharu Dalam Pasaran \n\n\nPosted on March 20, 2019March 20, 2019 by Amirul Azreen \n\n\n\nTriumph Motorcycles Malaysia telah melancarkan lima model baharu bagi rangkaian klasik moden yang terdiri daripada Street Twin, Street Scrambler, Scrambler XC, Scrambler XE dan Speed Twin.\n\nStreet Twin  yang diperkenalkan buat kali pertama pada 2016  yang mencatat penjualan tinggi selaku motosikal klasik moden kini menawarkan lebih kuasa, spesifikasi dan peralatan lebih tinggi serta penunggangan yang lebih selesa.\nEnjin Bonneville 900cc yang digunapakai sebelum ini telah dinaiktaraf sekaligus membekalkan kuasa 95PS @ 7,500rpm manakala tork pada 80NM @ 3,800rpm.\nModel terbaru ini turut menampilkan Mod Tunggangan Road dan Rain yang baharu selain daripada TPMS (Tyre Pressure Monitoring System) dan Kawalan Cengkamana Boleh Laras.\n\nSejak diperkenalkan pada tahun 2017, Street Scrambler muncul antara jentera paling digemari ekoran memiliki gaya lasak dan versatil.\nEnjin Street Scrambler kali ini memberikan kuasa 65PS @ 7,500rpm  18 peratus lebih tinggi berbanding model sebelum ini.\nBagi memberikan kepuasan kepada pemilik, model kali ini turut didatangkan dengan kaliper brek Brembo terbaru selain daripada teknologi ABS boleh laras!\n\nTriumph Malaysia turut memperkenalkan Scrambler 1200 XC dan XE yang direka khas untuk tunggangan di atas jalan raya dan tanah.\n\nSekali imbas, kedua-dua model ini kelihatan seakan-akan sama namun hakikatnya, model XE dilengkapi dengan keupayaan motosikal lasak yang lebih tinggi.\nBagi memastikan kedua-dua jentera menghasilkan prestasi mantap, Triumph telah menjalinkan kerjasama bersama Ohlins.\nLebih menarik, kedua-dua model menghasilan 90PS @ 7,400rpm  38 peratus lebih tinggi berbanding Street Scramber 2019!\nSelain itu, XE dan XC turut dilengkapi teknologi, TFT generasi kedua, 6 mod tunggangan, Optimised Cornering ABS (model XE sahaja), Optimised Traction Control (XE sahaja) Inertial Measurement Unit (XE sahaja), sistem kawalan GoPro bersepadu (pertama di dunia) dan sistem navigasi bersepadu!\nDipendekkan cerita, reka bentuk mungkin kelihatan retro dan klasik tetapi kedua-dua model ini tidak ketinggalan daripada ciri-ciri inovatif!\n\nPaling mencuri tumpuan dalam pelancaran kali ini adalah model Speed Twin 2019. Dipertontonkan buat julung kali di Malaysia, Speed Twin merupakan petanda aras bagi sesebuah custom roadster. Casis yang ringan dan sistem suspensi yang baharu memberikan tunggangan yang lebih ergonomik dan selesa.\nSpeed Twin digerakkan dengan kuasa 1200cc Bonneville yang telah diberikan sentuhan talaan Thruxton sekaligus menghasilkan 97PS @ 6,750rpm, hampir 50 peratus kuasa lebih tinggi berbanding model 2018.\n\n\n\nAdvertisements",
        "Kawasaki\nMoto\nNinja H2 SX SE\nTunggang Uji \n\nTunggang Uji Kawasaki Ninja H2 SX SE  Jentera Merentas Ruang Dan Masa Dua Roda \n\n\nPosted on April 1, 2019May 29, 2019 by Sep Irran \n\n\n\n\nModel Kawasaki Ninja H2 SX SE adalah varian sport tourer bagi platform H2.\nPada masa ini, ia merupakan motosikal sport tourer terpantas dan paling berkuasa.\nDitetapkan pada harga RM136,900.\n\n\nArtikel oleh Wahid Ooi Abdullah untuk BikesRepublic.com\nSewaktu menunggang motosikal Kawasaki Ninja H2 SX SE ini, penulis teringat pada Teori Relativiti Am Albert Einstein.\nMenurut teori berkenaan, lebih pantas anda bergerak, lebih perlahan persekitaran anda. Namun, masa bergerak lebih pantas bagi mereka yang tidak bergerak selaju anda. Sebagai contoh, bagi anda sudah 12 minit telah berlalu, tetapi bagi yang lain ianya sudah 24 minit. Ini digelar dilasi masa.\nPengenalan\nKawasaki telah memperkenalkan beberapa buah jentera touring yang pantas, Antaranya adalah Ninja 1000SX (sebelum ini dikenali sebagai Z1000SX), Versys 1000, dan yang paling terkenal, 1400GTR.\n\nModel 1400GTR menguasai segmen sport touring bertahun lamanya sejak pengenalannya. Sering kali kita melihat motosikal ini memecut lebih dari 200km/j di atas lebuh raya lengkap dengan bagasi dan pembonceng. Namun, Kawasaki perlukan sesuatu yang lebih bagi menyaingi KTM 1290 Super Duke GT yang berkuasa 170hp.\nTetapi, daripada membina sebuah model baharu sepenuh, mereka telah mengambil enjin H2 yang amat berkuasa itu dan membina sebuah motosikal sport tourer untuknya. Adakah ini idea yang baik? Tidak terlalu banyak kuasakah bagi sebuah motosikal untuk perjalanan jauh yang sudah pasti lengkap dengan bagasi dan pembonceng?\n\nItu soalan sama yang bermain di minda kami.\nCiri-ciri\nMari kita mula dengan enjin cas lampau motosikal ini. Enjin supercharger bagi rangkaian H2 SX ini digelar oleh Kawasaki sebagai balanced supercharger. Seperti namanya itu, pemampatnya telah dioptimumkan untuk daya kilas yang boleh dikawal pada seluruh jangkauan kitaran, dan bukannya kuasa kuda semata-mata seperti pada model H2 (231hp) dan juga model H2R (342bp tanpa ram air).\n\nDalam keadaan sebenar, ia memberikan penunggang pemecutan yang lancar di seluruh jangkauan kitaran. Ia juga membolehkan motosikal ini membawa berat tambahan bagasi dan pembonceng.\nBanyak mana kuasa kuda sekali pun tiada maknanya sekiranya penunggang perlu menggesa keras enjin untuk menggerakkan motosikal.\n\nJadi, berapa banyak kuasa kuda yang dihasilkan oleh model H2 SX SE ini? 197hp pada 11,000rpm dan 137.3Nm tork pada 9,500rpm. Tampak biasa-biasa sahaja tetapi ingat, ianya sebuah motosikal tourer. Namun, jumlah ini tetap meletakkannya sebagai motosikal sport tourer paling berkuasa.\nRangkaian H2 SX terdiri dari tiga varian: model SX asas, pertengahan SX SE, dan terbaru, SX SE+. Enjin dan penalaannya sama bagi semua varian.\nModel H2 SX asas dilengkapi:\n\nKawalan bersiar elektronik.\nKawasaki Engine Brake Control (KEBC) yang membolehkan penunggang memilih tahap pembrekan enjin.\nKawasaki Corner Management Function (KCMF) berasaskan IMU yang berfungsi dengan;\nKawasaki Traction Control (KTRC) dan;\nKawasaki Intelligent anti-Lock Brake System (KIBS) yang memberikan kawalan cengkaman sensitif sudut condong dan ABS.\n\nSelain daripada perincian model asas, model H2 SX SE juga dilengkapi:\n\nSkrin TFT.\n\n\n\nPenghadang angin yang lebih besar.\n\n\n\nPencengkam dipanaskan.\nLampu menyelekoh LED.\n\n\n\nPalam pengecas DC.\nRoda yang dicanai khas.\nKawasaki Quick Shift (KQS) dwi-arah.\n\n\nModel H2 SX SE+ 2019 pula dilengkapi dengan ke semua ciri di atas, di samping:\n\nKawasaki Electronic Control Suspension (KECS).\nMod Penunggangan Berintegrasi.\nKeterpautan Bluetooth telefon pintar.\nCat pulih kendiri.\n\nTanggapan penunggangan\nPerkara pertama yang menarik perhatian kami adalah kedudukan palang pemegangnya. Kami telah biasa dengan motosikal sport tourer kontemporari yang mana palang pemegangnya berada tinggi dan lebih dekat dengan penunggang. Kami dapati motosikal ini dilengkapi palang pemegang clip-on yang lebih rendah. Benar, tuan-tuan, palang pemegang clip-on yang dipaut atas apit tiga atas.\n\nDan dengan itu, posisi duduknya adalah antara model H2 dan 1400GTR. Tempat letak kakinya juga dipaut di antara perbezaan dua model berkenaan.\nTetapi, mengapa palang pemegangnya berada di posisi yang agak rendah? Ini kerana posisi ini paling sesuai sekali apabila motosikal ini memecut laju. Ianya bukanlah tidak selesa  cuma berbeza berbanding motosikal sport tourer, termasuklah Super Duke GT.\n\nSatu tip untuk bakal pemilik: Jika rakan anda bertanyakan kenapa motosikal ini hanya ada 197hp, anda jawab, Kerana ianya sebuah sport tourer. Jika dia tanya mengenai posisi menunggangnya yang sporty, anda jawab,  Sebab ianya sebuah superbike. Kacang.\nPenulis akui, saya agak gentar, jadi saya pilih tahap kuasa Medium (M). Tetapi, kegentaran itu hilang sebaik sahaja tuil klac dilepaskan  motosikal ini bergerak dengan lancar sekali! Palang pemegangnya tidak terasa berat langsung. Ianya ringan dan anda boleh memandu arahnya dengan mudah dalam trafik.\n\nMemandu arah memasuki selekoh terasa agak meragukan pada mulanya, namun, kami kemudiannya telah mendapati terdapat terlalu banyak lantunan dan redaman pemampatan pada forknya. Memutarnya 4 klik bagi setiap parameter menyelesaikan masalah ini dan bahagian hadapannya mencengkam jalan dan menggerakkan motosikal ini.\nAnda pasti lebih tertanya-tanya mengenai kuasanya, bukan? Di sini kami boleh katakan yang ianya sebuah motosikal sport tourer yang tiada taranya.\n\nBergerak pada 110km/j dalam gear ke-6, masih lagi dalam mod kuasa M, saya memulas separuh pendikit. Motosikal ini meluru dengan deruman yang mengujakan dan bunyi lohong masukan ala jet. 6 tiang kemudian, speedometer telah menunjukkan kelajuan 201km/j.\nAnda tidak akan terasa kelajuannya kerana penghadang anginnya yang besar itu menempiaskan angin dari badan dan juga kepala. Selain itu, enjin dan ekzosnya amat teredam bunyinya. Seringkali penulis mendekati selekoh atau kenderaan di hadapan jauh lebih pantas daripada yang dijangkakan. Mujurlah pengendalian dan breknya amat mengagumkan.\n\nQuickshifternya memasuki gear dengan mudah, namun, ianya lebih lancar jika anda menggunakan klac bagi menukar dari gear satu ke gear dua, ke gear tiga dalam kelajuan rendah. Bagaimana pun, ia menukar gear dengan lebih lancar sekiranya anda gunakan mod F (Full).\nMenjarah selekoh\nDi manakah tempat terbaik untuk menguji pengendalian dan suspensi motosikal jalan raya? Sudah semestinya jalan menuju ke Genting Highlands.\n\nSaya memutuskan untuk menunggang memanjat bukit pada sebelah malam, kerana ianya lebih sejuk.\nDi Lebuhraya Karak, motosikal ini dengan mudah memintas semua kenderaan yang lain.\n\nKenderaan-kenderaan lain dengan pantas lenyap dari cermin pandang belakang. Dan ianya bukan sekadar kelajuan pada garis lurus. Motosikal H2 SX SE ini dengan mudah menyelusuri selekoh Karak ini dengan mudah sekali. Selekoh panjang di sana bagaikan taman permainannya.\nMendaki jalan Genting, motosikal ini memerlukan pemanduan arah yang lancar, terutamanya di selekoh yang tidak rata. Dengan saiznya yang panjang dan agak berat, anda perlu brek lebih awal pada selekoh dan memandu arah dengan lebih awal. Sewaktu anda tiba di kemuncak selekoh, dirikan balik sedikit motosikal dan pulas pendikit  dengan teliti dan lancar  memecut keluar dari selekoh. Alirannya tidak terlalu lancar sekiranya anda jenis penunggang yang membetulkan kelajuan memasuki selekoh yang perlahan dengan pulasan pendikit awal.\n\nSaya tidak terlalu mendesak kebolehan motosikal ini, memandangkan ianya waktu malam. Sebaliknya, saya telah menunggang secara lancar dan menikmati pemecutannya yang hebat dan kebolehannya membelok tajam memasuki selekoh. Ia hanya mengambil masa 12 minit sahaja dari BHP Gombak ke Restoran Nanyang di Gohtong Jaya. Rahsianya adalah pemecutan yang pantas bagi mencapai kelajuan tinggi selepas memperlahankan motosikal. Dengan ini, kelajuan puratanya kekal tinggi.\nTetapi, sekadar mengatakan yang motosikal ini pantas tanpa memuji pengendalian keseluruhannya adalah tidak adil. Motosikal ini bertindak balas dengan baik sekali sewaktu ditunggang dalam kesesakan trafik, tanpa terasa seperti ingin melonjak ke hadapan walaupun pada kelajuan di bawah 60k/j.\n\nSelain itu, pelananya amat selesa bagi kedua-dua penunggang dan pembonceng.\nKesimpulan\nJadi apa perlunya sebuah enjin cas lampau pada sebuah motosikal sport tourer? Tidak syak lagi mereka yang menggemari motosikal (atau kereta, kapal terbang, bot, dan sebagainya), kadang kala, pasti suka akan deruan kelajuan. Sama ada itu atau pun kepuasan dan rasa megah memiliki motosikal sport tourer terpantas. Sukar untuk menterjemahkan perasaan ini dalam tulisan, ianya sesuatu terpendam dalam sanubari. Tetapi, penulis yakin yang anda pasti akan jatuh cinta dengan kuasa, pemecutan, pengendalian dan reka bentuk motosikal ini apabila anda berpeluang untuk menunggangnya.\n\nPenulis bagaimana pun ada beberapa perkara yang mahu disebutkan di sini.\nPertama adalah haba yang dijana enjinnya itu boleh dirasai pada tulang keting kaki kanan penunggang. Sewaktu saya mengambil motosikal ini, saya memakai kasut sneaker (yang mana tidak penulis galakkan) dan sumpah habanya bagaikan telah membakar bulu-bulu kaki penulis! Jadi, ingatlah, anda perlu sentiasa mengenakan kasut but ketika menunggang motosikal ini.\n\nKeduanya, bonggol-bonggol yang tajam pada jalan raya di negara kita ini amat dirasai. Bagaimana pun, motosikal ini terasa lebih baik pada kelajuan tinggi, bermakna suspensinya ditala untuk penunggangan kelajuan tinggi. Suspensi separa aktif elektronik pada varian H2 SX SE+ mungkin dapat mengendalikan masalah ini dengan lebih baik.\nWalau apa pun rungutannya, motosikal Kawasaki Ninja H2 SX SE ini adalah salah sebuah motosikal yang paling mengasyikkan pernah kami tunggang. Masakan tidak, setelah menunggang motosikal ini, menunggang motosikal lain terasa agak perlahan, bagaikan mengambil masa bertahun lamanya untuk sampai ke destinasinya. Terbuktilah wujudnya dilasi masa seperti mana teori Albert Einstein.\n\nAdvertisements",
        "BERITA TEMPATAN\nMoto Malaya \n\nPetrol Percuma Untuk Penunggang Motosikal Di Caltex Batu 8, Kepong \n\n\nPosted on June 3, 2019June 3, 2019 by Amirul Azreen \n\n\nSumber: Google Maps\nSesiapa yang bercadang untuk balik kampung dengan motosikal bersesaran bawah 150cc boleh berkunjung ke Stesen Minyak Caltex, Batu 8 Jalan Kepong, Kuala Lumpur bermula jam 12 tengah hari hingga 4 petang hari ini untuk mengisi minyak dengan percuma.\nMenurut laporan Harian Metro, Program Isi Petrol Percuma Sempena Aidilfitri diadakan hasil kerjasama dengan Parti Amanah Negara (AMANAH) Kepong sebagai penghargaan terhadap penduduk di sekitar kawasan yang bakal meraikan Aidilfitri.\nKetua Penaja AMANAH Kepong, Datuk Mohd Noor Ali Bakar berkata petrol percuma tersebut mensasarkan golongan B40 dengan motosikal 150cc kebawah.\nIni adalah tanda terima kasih kepada penduduk di Kepong. Kami mengharapkan petrol percuma ini sedikit sebanyak meringankan beban mereka dalam perjalanan pulang ke kampung, jelasnya.\nBulan lalu, seramai 300 penghantar makanan turut menerima pengisian petrol percuma.\n(SUMBER: Harian Metro)\nAdvertisements",
        "BERITA TEMPATAN\nMoto Malaya \n\nAmbil Alih 4 Konsesi Tol Dapat Kurangkan Beban Pengguna  Lim Guan Eng \n\n\nPosted on July 9, 2019 by Amirul Azreen \n\n\nSumber: FMT\nMenteri Kewangan, Lim Guan Eng berkata pengambilalihan syarikat konsesi tol oleh kerajaan yang bernilai RM6.2 bilion akan menyaksikan pengguna jalan raya membayar tol dengan kadar lebih rendah.\nMenurut laporan The Star, pengguna jalan raya akan dikenakan bayaran 30 peratus lebih rendah ketika waktu puncak sementara tol percuma di luar waktu puncak.\nMenurut Guan Eng, pihak kerajaan tidak berniat untuk mengaut keuntungan menerusi kutipan tol sebaliknya pengambilalihan ini bertujuan untuk mengurangkan beban rakyat.\nPengguna jalan raya akan jimat sehingga RM180 juta kadar tol berbanding sebelum ini sekaligus meningkatkan pendapatan isi rumah sehingga Rm2 bilion, katanya.\nPada masa sama, Menteri Kewangan itu menegaskan bahawa kadar tol sedia ada tidak akan dinaikan meskipun selepas kerajaan selesai ambil alih empat syarikat konsesi tol tersebut.\nTerdahulu, barisan pembangkang mempersoal tindakan kerajaan untuk terus mengenakan kadar tol kepada pengguna jalan raya meskipun manifesto kerajaan Pakatan Harapan berjanji untuk menghapuskan tol sebelum ini.\nBagaimanapun, Guan Eng menjelaskan bahawa tol akan dimansuhkan sebaik kedudukan kewangan negara kembali pulih.\nAdvertisements",
        "BERITA TEMPATAN \n\nBikers Kental 2 di pawagam 14 Mac 2019 \n\n\nPosted on February 20, 2019 by Sep Irran \n\n\n\nKepada para bikers di dalam negara, filem tempatan penuh aksi Bikers Kental 2 akan ditayangkan di pawagam TGV seluruh Malaysia mulai 14 Mac 2019 dibawah arahan pengarah filem terkemuka, Mohd Helmi Mohd Yusof. Filem blockbuster terkini yang menggabungkan gaya hidup kumpulan para pemilik motosikal berkuasa tinggi di Malaysia dan juga pemandangan serta suasana indah di negara jiran, Thailand.\n\nBarisan pelakon terkenal Malaysia Zizan Razak, Dato Awie dan Datuk Afdlin Shauki memegang watak-watak utama bagi filem terkini bersama Meau Julallangtip yang memegang watak Cherry Porntit, kekasih watak utama Bidin Al-Zaifa yang dimainkan oleh Zizan Razak.\n\nFilem penuh aksi ini merupakan sambungan darin filem Bikers Kental pertama yang dikeluarkan pada 2013 dimana watak Bidin berjumpa semula dengan samseng kejam Thailand, Albuqueq. Watak ini dimain oleh pelakon negara, Amerul Affendi.\n\nGabungan elemen permotoran Malaysia, negara dan juga masyarakat Thailand berjaya dipertengahkan dalam filem ini yang diterbit oleh syarikat produksi MRB Network Sdn Bhd, Califworks Studio Sdn Bhd dan TGV Pictures Sdn Bhd. Penggambaran kali ini membawa para penonton untuk menikmati suasana riang di Thailand seperti Phuket, Hatyai dan Dan Nok.\n\nMenurut pengarah urusan syarikat MRB Network, Kamal Akmal Ibrahim, Kami mahu menarik minat, terutama sekali dari kalangan komuniti bikers dan peminat sukan permotoran. Aksi mendebarkan lagi menyentuh perasaan Bidin Al-Zaifa dan Eddie pastinya menjadi tumpuan beserta dengan kisah bagaimana mereka menyelesaikan masalah baru dan lama.\n\nBikers Kental 2 akan mula ditayangkan di pawagam TGV seluruh negara mulai 14 Mac 2019. Untuk maklumat lanjut, layari www.tgv.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nPetronas\nPetronas Malaysia \n\nStesen Minyak Petronas Solaris Besraya Serdang Dibuka Semula \n\n\nPosted on December 29, 2018December 29, 2018 by Zarul Faiz \n\n\nSumber imej: World of Buzz\n\nStesen minyak Petronas Solaris Besraya Serdang telah dibuka semula selepas insiden yang berlaku semalam.\nBeberapa buah kenderaan telah dilaporkan mengalami kerosakan setelah membuat isian semula di stesen berkenaan.\nSiasatan mendapati bahawa air telah meresap masuk ke dalam tangki simpanan bawah tanah stesen tersebut.\n\n\nStesen minyak Petronas Solaris Besraya di Serdang telah dibuka semula.\nDalam satu berita yang telah menghangatkan media sosial negara semalam, sekitar 20 buah kenderaan telah mengalami kerosakan setelah membuat isian semula di stesen berkenaan. Beberapa orang pemilik telah membuat aduan di atas talian mengenai kenderaan mereka yang mulai meragam selepas mengisi minyak petrol di stesen tersebut.\nPetronas Dagangan Berhad (PDB) telah mengeluarkan satu kenyataan pada satu masa yang kemudian semalam. Mereka mendapati bahawa air telah meresap masuk ke dalam tangki simpanan bawah tanah stesen berkenaan. Pihak pengendali stesen telah mengasingkan tangki yang terjejas itu.\nPetronas telah menjalankan ujian tahap keutuhan lanjutan selepas tugas-tugas pembersihan. Selain itu sepasukan petugas telah ditempatkan di stesen berkenaan bagi memberikan bantuan tambahan.\nPDB telah memohon maaf dan telah menambah bahawa mereka akan mengambil tanggungjawab penuh di atas insiden ini, dan akan memberikan pampasan kepada pemilik kenderaan yang terjejas. Mereka juga telah memberikan jaminan bahawa tiada stesen Petronas lain yang terlibat dengan insiden ini.\nPengarah Bahagian Penguatkuasa di Kementerian Perdagangan Dalam Negeri dan Hal Ehwal Pengguna (KPDNHEP), Datuk Mohd Roslan Mahayuddin, telah berkata kepada Utusan Malaysia bahawa beliau telah mengarahkan beberapa orang pegawai ke stesen berkenaan berikutan aduan di atas talian.\nPegawainya turut mendapat keputusan yang sama seperti Petronas. Datuk Mohd Roslan telah menambah, KPDNHEP telah mendapatkan sampel minyak petrol. Kami akan meneliti insiden ini dari sudut undang-undang. Kami akan mengambil tindakan sekiranya ada kesalahan dari segi undang-undang.\n\nAdvertisements",
        "BERITA TEMPATAN\nSIC \n\nLitar Antarabangsa Sepang Dan Institut Sukan Negara Menandatangani Perjanjian Kerjasama Strategik Rasmi \n\n\nPosted on February 19, 2019 by Zarul Faiz \n\n\n\n\nLitar Antarabangsa Sepang dan Institut Sukan Negara telah menandatangani satu perjanjian kerjasama strategik rasmi.\nISN akan menyediakan perkhidmatan kesukanan buat pasukan PETRONAS Sepang Racing Team dalam MotoGP dan juga untuk program pembangunan bakat SIC.\nSIC berharap yang fasiliti ini akan membantu penunggang mereka untuk terus berkembang menjadi penunggang MotoGP pada masa yang akan datang.\n\n\nInstitut Sukan Negara (ISN) telah mengumumkan perjanjian mereka bersama Litar Antarabangsa Sepang (SIC) sebagai rakan kerjasama strategik rasmi.\nKerjasama antara dua badan ini merupakan yang pertama dalam bidang perkhidmatan kesukanan berprestasi tinggi untuk sukan permotoran. Kerjasama ini juga merupakan satu satu langkah positif dalam menggalakkan sukan permotoran negara. Kerjasama strategik ini meliputi:\n\nISN akan menyediakan perkhidmatan kesukanan berprestasi tinggi dengan merancang dan menerapkan program sains sukan dan perubatan sukan buat para penunggang pasukan PETRONAS Sepang Racing Team dan untuk para penunggang di bawah program pembangunan bakat SIC, seperti Impian ke MotoGP. Program Impian ke MotoGP ini terdiri daripada persediaan untuk pelbagai kejohanan seperti Spanish CEV Teen Championship (CEV), European Talent Cup, Idemitsu Asia Talent Cup, dan Asia Road Racing Championship (ARRC).\nISN akan menerapkan penggunaan sains sukan yang sistematik dan komprehensif berdasarkan amalan terbaik dan kajian dalam bidang khusus seperti pemakanan, psikologi, fisiologi gimnastik, biomekanik, dan kecergasan fizikal untuk sukan permotoran.\nISN akan menyediakan perkhidmatan perubatan sukan seperti saringan kesihatan, rawatan kecederaan, fisioterapi dan rehabilitasi, rawatan rehabilitasi sukan dan ujian klinikal.\n\nKedua-dua belah pihak berharap dengan kerjasama ini akan membuka ruang untuk pertukaran pengalaman dan kajian sukan berprestasi tinggi dalam sukan permotoran. Kerjasama in adalah satu langkah yang penting dalam perkongsian maklumat, pengetahuan, dan kajian terkini dalam pembangunan industri sukan permotoran nasional.\nKetua Pegawai Eksekutif SIC, Dato Razlan Razali, berkata, Bagi memastikan kesediaan bakat-bakat SIC dalam sukan dua dan empat roda dari segi mental dan fizikal, kami dengan berbesar hati telah menjalinkan hubungan kerjasama strategik bersama ISN. ISN merupakan tempat terbaik dengan fasiliti yang lengkap bagi melahirkan atlit bertaraf dunia dan mereka telah membuktikan dengan berbilang kejayaan yang telah dikecapi. Oleh itu, dengan pelbagai perkhidmatan yang ditawarkan untuk kegunaan bakat sukan permotoran kami, kami memiliki rangkaian ekosistem dan struktur yang lengkap bagi memastikan yang atlit sukan permotoran kami bersedia untuk bertanding dalam kejohanan masing-masing. Tiada lagi alasan buat atlit ini kerana kami telah menyediakan hampir ke semuanya untuk mereka bagi memastikan yang mereka berdaya saing dan mampu menjadi juara.\n\nAdvertisements",
        "ducati\nDucati Malaysia\nHypermotard\nHypermotard 950 2019\nHypermotard 950 SP 2019 \n\nTanggapan Pertama Ducati Hypermotard 950 Dan 950 SP  Raja Jentera Hooligan \n\n\nPosted on March 19, 2019 by Zarul Faiz \n\n\n\n\nPewaris model Hypermotard 939 menawarkan sifat hooligan dengan penambahbaikan tambahan.\nIanya sebuah model yang berfokuskan kepada prestasi yang turut dilengkapi dengan ciri tunggangan harian seperti keselesaan.\nKami telah berpeluang untuk menunggang motosikal Hypermotard 950 dan 950 SP di Sepanyol baru-baru ini.\n950 Standard ini lebih pendek dan beraksi dengan amat baik mendaki jalan raya bukit di Pulau Grand Canary.\nModel 950 SP lebih ringan, lebih tinggi, dan didatangkan dengan quickshifter sebagai kelengkapan standard.\n\n\nArtikel oleh Keshy Dhillon untuk BikesRepublic.com\nMotosikal Ducati Hypermotard ini boleh dianggap sebagai rockstar dalam dunia motosikal. Kerana ianya sentiasa heboh dan akan menarik perhatian ramai ke mana sahaja ia pergi.\n\nJadi apabila model terkini Hypermotard 950 telah diperkenalkan pada bulan November 2018, dunia permotosikalan menanti kemunculannya dengan penuh harapan, seperti kebiasaannya apabila model terbaru Hyper diumumkan.\n\nSejarah ringkas  Motosikal Hyper yang pertama telah diperkenalkan pada tahun 2006, dan ianya sebuah jentera dengan fokus tunggal untuk memberikan hiburan berjam-jam lamanya. Direka oleh Pierre Terblanche, anak didik pereka legenda Massimo Tamburini, model Hypermotard muncul dengan majlis pelancaran yang luar biasa.\n\nSetelah berbulan lamanya khabar angin mengenai Ducati yang sedang membina motosikal supermotard bagi menyaingi pengeluar seperti KTM dan Husqvarna, model Hypermotard ini telah diperkenalkan melalui sebuah laman sesawang mikro yang boleh diakses dari laman sesawang utama Ducati. Kemunculan motosikal Hyper 1100 itu menarik perhatian ramai sewaktu pelancaran digitalnya sehinggakan ia menyebabkan laman sesawang global Ducati tidak boleh dimasuki.\n\nDan kini, 13 tahun kemudian, saya berada di Pulau Grand Canary di Sepanyol, menjamu mata dengan Ducati Hypermotard 950 yang baharu  cucu kepada model 1100 yang kemudiannya telah dikenali dengan nama King of Wheelies, dan model 939, pewarisnya yang lebih ringan, lebih kecil, tetapi, lebih liar.\n\nPembaharuan\nPerkara pertama yang akan anda sedari adalah motosikal ini tidak banyak bezanya dari sebelum ini, namun, semuanya menjadi lebih jelas sebaik sahaja anda memberikan perhatian yang lebih terperinci. Malah, selain daripada kerangka trellisnya itu, segala-galanya yang ada pada 950 ini adalah serba baharu dan/atau telah dipertingkatkan dengan ketara dari sebelum ini.\n\nEkzosnya kini telah diletakkan kembali di bawah pelana, seperti mana yang ada pada model 1100 yang asal (model 939 meletakkan ekzosnya di sisi). Anda bagaimana pun boleh memilih untuk memaut ekzos sisi, di mana Ducati turut menawarkan ekzos selepas jualan Termignoni.\n\nTetapi sekiranya anda lebih suka dengan aturcara bawah pelana dan pada masa yang sama, mahukan ekzos Termignoni, Ducati juga ada aksesori tersebut, begitu juga dengan ekzos side exit Termignoni seperti pada gambar kedua di bawah.\n\nBerikut adalah susun atur pelana dan tangki bahanapi  pelananya lebih tirus di hadapan dan lebih lebar di tempat mana anda akan melabuhkan punggung anda bagi memberikan lebih keselesaan, dengan kusyen tambahan untuk pembonceng.\n\nPelana pada model SP pula lebih rata berbanding dengan model 950 standard, bagi membolehkan penunggang untuk bergerak ke hadapan dan belakang sewaktu penunggangan yang laju.\nDengan kapasiti 14.5 liter, tangki bahanapinya juga 1.5 liter lebih kecil berbanding dengan model 939 dan telah direka semula bagi menjadikannya tampak lebih kecil supaya anda boleh duduk lebih jauh ke hadapan, bagi membolehkan anda menggelongsorkan tayar belakangnya, yang mana merupakan cara yang betul untuk menunggang sebuah motosikal supermotard, namun, pada masa yang sama, motosikal 950 ini juga membolehkan mereka yang suka mencecahkan lutut untuk menikmati keseronokan itu.\n\nSeterusnya, paparan instrumen TFT digital baharu mirip yang ada pada Panigale V4. Bukan sahaja skrin baharu ini serba baharu dan amat dialu-alukan, tetapi apabila dipadankan dengan Ducati Multimedia System (DMS), sistem ini boleh bersambung dengan telefon anda melalui Bluetooth dan boleh memaparkan panggilan,muzik yang anda dengari dalam helmet anda, dan juga akan memaparkan pesanan teks.\n\nSecara peribadinya, saya rasa sudah ada terlalu banyak informasi yang dipaparkan dengan tolok kelajuan, meter kitaran, penunjuk gear dan juga maklumat-maklumat penting enjin yang lain, tetapi, jika inilah masa hadapan keterpautan penunggang-jentera, saya tidak begitu kisah, lagi pun, saya lebih gemar mendengar muzik ketika menunggang, dan tidak terlepas panggilan telefon.\n\nBagaimana pula dengan enjinnya?\nSelain daripada perbezaaan visual, perbezaan yang lebih utama terletak pada pemangkin jentera ini  sebuah enjin L-Twin 11 Testastretta 937cc yang diolah semula.\nSecara asasnya, ianya adalah enjin yang sama seperti enjin 939cc tetapi dengan lingkungan tork baharu yang memberikan anda capaian kepada lebih daripada 80% tork yang ada dari serendah 3,000rpm.\nLebih tepat lagi, 82% daripada 96Nm tork dari 3,000rpm dan 88% bermula dari 5,500 hingga 9,500rpm.\n\nIni bermakna anda boleh lebih mengharapkan daya kilas enjinnya sekarang berbanding sebelum tanpa perlu kerap menukar gear.\nSelain itu, anda juga boleh mengharapkan enjinnya untuk memecut ketika diperlukan, berbanding menukar ke gear yang lebih rendah seperti mana pada model 939.\n\nDan oleh kerana motosikal ini datang dengan mod penunggangan, enjinnya sudah pasti akan bertindak balas mengikut mod yang dipilih. Sebagai contoh, dalam mod Sport, enjin lebih lincah dan mudah memecut.\nDalam mod Touring, tindak balas pendikitnya lebih bersahaja namun ianya memberikan anda akses sepenuhnya kepada kuasa kuda 114hp motosikal Hyper berkenaan. Mod Urban menghadkan kuasa kudanya pada 75hp, dan memberikan model ini sifat yang lebih jinak.\n\nPertukaran antara mod-mod ini mudah sekali dan boleh dilakukan dengan serta-merta, tetapi, mengkhususkan setiap mod ini dan tahap pembrekan dan pelbagai parameter yang lain (seperti tahap kawalan cengkaman) memerlukan anda untuk berada dalam keadaan pegun.\nNamun begitu, kebolehan untuk mengkhususkan pakej elektroniknya mengikut kemahuan anda adalah satu kelebihan yang besar.\n\nMaklumat teknikal tambahan  enjin ini pada asasnya sama seperti yang ada pada motosikal 939, tetapi bagaimana ianya lebih berkuasa, lebih bertindak balas dan pada masa yang sama, lebih menjimatkan? Jurutera di Ducati telah meningkatkan nisbah pemampatan daripada 12.6:1 ke 13.3:1, dan dengan itu ia juga datang dengan pemasaan injap ekzos baharu, serta throttle body 53mm baharu, dan ECU baharu. Ini memberikan motosikal ini lebih kuasa.\n\nMotosikal Hypermotard ini juga cukup ringan sekali. Enjinnya datang 1.5kg lebih ringan, dicapai dengan meringankan klac, penutup alternator, gelendong syif gear, dan dengan menggunakan penutup cam magnesium.\n\nSecara keseluruhannya, model 950 ini kira-kira 5kg lebih ringan berbanding 939. Dan walaupun kerangka trellisnya hampir serupa seperti sebelum ini, ia menggunakan tiub menirus, manakala sub rangka belakangnya juga rekaan trellis yang dipaut. Ini banyak menyumbang kepada pengurangan berat keseluruhannya.\n\nPengendalian\nSeperti mana yang boleh anda jangkakan dari sebuah Hypermotard, pengendaliannya cukup mengagumkan! Pantas, mengikut kata, dan amat tepat, motosikal 950 baharu ini akan menurut apa sahaja yang anda mahukan, bila sahaja yang anda inginkan.\n\nDan bagaimana caranya untuk menjadikan motosikal yang lincah menjadi lebih lincah? Anda olah semula ergonomik dan saiz motosikal tersebut. Motosikal 950 yang standard ini pendek, lebih pendek berbanding varian SP.\nMotosikal yang pendek lebih lincah berbanding motosikal yang lebih panjang. Pengendaliannya juga dibantu oleh sudut bukaan rakenya sebanyak 25 darjah yang lebih agresif, manakala palang pemegangnya yang lebih lebar memberikannya rasa yang lebih selamat.\n\nJika gaya penunggangan anda lebih ke arah supermoto berbanding superbike, anda akan hargai yang sudut bukaan sterengnya yang sebesar 70 darjah.\nDan sekiranya anda lebih kepada seorang penunggang superbike, anda pasti suka dengan sudut condongnya yang amat besar iaitu 44 darjah pada model standard dan 47 darjah bagi model SP.\n\nSuspensi dan tayar sudah pasti memainkan peranan yang penting. Model standard dilengkapi dengan penyerap hentakan Sachs dan fork terbalik Marzocchi, manakala model SP pula dikendalikan oleh hlins secara keseluruhan. Fork Marzocchi tersebut boleh dilaras sepenuhnya, dan kira-kira setengah kilogram lebih ringan berbanding fork model 939.\n\nUntuk tayarnya pula, model standard datang dengan tayar Pirelli Diablo Rosso III yang meliputi roda aluminium berjejari Y, manakala varian SP pula dilengkapi Supercorsa SP dengan roda tempa Marchesini. Rodanya hampir satu kilogram lebih ringan. Cengkamannya amat mengagumkan.\n\nDi jalan berbukit Grand Canaria, melewati selekoh berpasir yang licin, kami telah menguji kebolehan tayar Diablo Rosso III ini, apa salahnya jika kami mahu menggelongsorkan tayar belakang motosikal hypermotard, kan? Dan ianya amatlah terkawal, dengan bantuan elektronik untuk membetulkan sudut condong.\n\nPenunggangan\nHebat, cukup mengagumkan sekali! Kami mulakan dengan motosikal 950 standard bagi perjalanan pergi balik 140km mengelilingi jalan bukit tersebut. Posisi duduknya terasa semulajadi sebaik sahaja anda melabuhkan punggung di atasnya. Dan oleh kerana pelananya lebih tirus di hadapan, ianya memudahkan anda untuk menjejakkan kaki anda ke tanah, sesuatu yang pasti dihargai oleh penunggang yang pendek.\n\nAtur cara klac bantuan hidrauliknya cukup ringan dengan sedikit tegangan pada tuilnya, memberikan motosikal ini sifat yang ramah. Kotak gearnya adalah kotak gear basah multiplet enam kelajuan dengan fungsi gelincir.\n\nMenyusuri selekoh tajam atas jalan ray berbukit ini, motosikal 950 ini lincah memasuki selekoh. Anda boleh mengharapkan pada daya kilasnya dan juga lingkungan daya kilasnya, tetapi jika anda lebih suka menggunakan daya pembrekan enjin, ianya juga boleh digunakan kerana klac gelincirnya memastikan roda belakang kekal stabil.\n\nSaya tunggang atas jalan raya bukit dalam mod Touring dan Urban, dan walaupun motosikal ini berada dalam mod Touring, motosikal ini cukup pantas sekali, menyergah masuk selekoh, membenarkan saya untuk memasuki selekoh dengan lewat, dengan bahagian elektroniknya, mematikan pendikit hanya ketika jalan raya mulai terasa licin.\nMod Touring tidak seagresif mod Sport, malah, tindak balas pendikitnya terasa agak jinak, tetapi ianya tetap amat menyeronokkan.\n\nUrban pula, terasa agak membosankan bagi sebuah motosikal yang bergelar hooligan. Ianya sesuai untuk keadaan dalam bandar, sewaktu anda ingin benar-benar menjinakkannya dan memastikan motosikal bergerak seiring dengan aliran trafik. Ianya bagi memastikan anda kekal selamat, dan dengan itu, ianya paling sesuai untuk digunakan ketika hari hujan atau sewaktu trafik yang sesak.\n\nBrek pada kedua-dua model 950 dan 950 SP terdiri daripada cakera brek aluminium separa apungan 320mm berganda dengan angkup Brembo Monobloc pautan jejari dengan empat omboh dan pad brek berganda serta ABS menyelekoh Bosch.\nBrek hadapan cukup mencengkam sekali dan boleh memberikan kejutan jika anda tidak berhati-hati, jadi, ianya paling selamat untuk dikendalikan dengan satu jari.\n\nSecara keseluruhannya, motosikal Hypermotard 950 ini masih lagi mewarisi perwatakan hooligannya, tetapi telah dikemaskini dengan penambahbaikan yang amat dialukan untuk penggunaan harian seperti tempat letak kaki penumpang, lapik pelana yang lebih tebal, dan mod urban yang menjadikan keseluruhan kuasa itu lebih terkawal ketika menunggang berdua dalam bandar.\n\nBagaimana pula dengan 950 SP\nJika model 950 standard adalah sebuah motosikal hooligan, model 950 ini pula adalah motosikal perlumbaan yang mematuhi peraturan paling minimum untuk menjadikannya sebuah motosikal kegunaan jalan raya, dan senakal yang dibenarkan bagi sebuah motosikal bernombor plet. Turun dari jalan raya bukit di atas 950,kami menuju ke litar Maspalomas yang pendek dan sempit untuk menguji motosikal SP.\n\nSecara asasnya, ianya sebuah motosikal yang sama, tetapi dengan beberapa rombakan semula untuk menjadikannya lebih sporty berbanding model standard. Suspensinya lebih panjang dan menawarkan ruang gerakan tambahan sebanyak 15mm di bahagian hadapan dan 25mm di belakang.\nPelananya juga 20mm lebih tinggi berbanding model standard, dan posisi duduk yang lebih tinggi ini menawarkan kelincahan tambahan buat motosikal ini.\n\nSelain itu, dan mungkin sekali perbezaan paling nakal antara kedua-dua buah motosikal ini adalah model 950 SP ini dilengkapi dengan Ducati Quick Shifter (DQS) EVO sebagai kelengkapan standard (boleh didapati sebagai aksesori tambahan untuk model 950 standard).\nDQS EVO berfungsi sewaktu pertukaran ke gear yang lebih tinggi mahu pun rendah dan memberikan motosikal ini sifat yang lebih nakal berbanding motosikal standard.\nIanya ketika anda benar-benar perlahan yang anda perlu menggunakan klac, selain daripada itu, sistemnya akan menjalankan tugasnya untuk anda.\n\nSaya cuba menunggangnya dalam kedua-dua gaya supermotard dan superbike (yang mana saya sebenarnya lebih gemar dengan gaya superbike), dan saya boleh mengatakan dengan yakin bahawa motosikal SP ini boleh ditunggang mengikut kedua-dua gaya penunggangan ini.\n\nMotosikal Hypermotard baharu ini juga turut menawarkan satu sistem yang unik yang menukar anda menjadi seperti seorang adiwira bermotosikal, iaitu Ducati Slide by Brake. Sistem ini pada mulanya diperkenalkan dalam model Panigale V4 S, dan kini telah dilengkapkan dalam motosikal Hypermotard 950.\n\nIa berfungsi apabila ABS berada di tahap 1, dan anda perlu menjelmakannya dengan menekan keras brek belakang sewaktu membelok motosikal, Di sini, motosikal secara automatik akan menggelongsorkan tayar belakang sebanyak 10 darjah dan anda boleh mengawal gelongsoran itu menggunakan brek belakang.\nIanya mengambil sedikit masa untuk membina keyakinan terhadap sistem itu kerana kita selalunya mengawal gelongsoran menggunakan pendikit dan bukannya brek belakang. Kami faham jika ada sesetengah penunggang lebih selesa menggunakan daya pembrekan enjin bagi membolehkan tayar belakang menggelongsor.\n\nDi atas litar Maspalomas yang tajam dan bersimpang siur itu, motosikal SP ini terasa amat semulajadi selepas beberapa pusingan, bagaikan ianya dibina khas untuk keseronokan penunggangan sebegini dan kebolehan menunggang di atas jalan raya bandar adalah satu manfaat tambahan.\nTayarnya kekal mencengkam tidak kiralah di mana sudut condongnya, dan enjinnya terasa lebih selesa di atas litar berbanding jalan raya.\n\nDaya kitarannya dimatikan pada 10,000rpm, dan dengan adanya DQS yang menukarkan gearnya lebih pantas daripada apa yang anda mampu, anda akan mencecah kelajuan melebihi 100km/j dalam jarak beberapa ratus meter sebelum menekan keras brek, memasuki selekoh dan membiarkan ciri elektroniknya menjalankan tugasnya, sebelum pemulas kuat kembali pendikitnya.\n\nCukup mudah untuk melakukan wheelie atas motosikal, kadang kala terlalu mudah hingga anda tidak menjangkakannya.\nTetapi Ducati sekali lagi mempunyai jawapan untuknya dan telah melengkapkan motosikal Hyper baharu ini dengan sebuah sistem bergelar Ducati Wheelie Control Evo yang mengawal wheelie yang tidak dijangka, memberikan anda cengkaman maksimum sepanjang masa.\nAnda rasakan ia seperti kehilangan kuasa yang secara tiba-tiba, gangguan yang ketara namun ia berlaku dengan amat pantas sehinggakan ia tidak menjejaskan prestasi.\n\nSebarang rungutan?\nSatu sahaja. Ducati mengatakan bahawa pelana baharu ini lebih selesa berbanding yang sebelumnya, tetapi saya rasa ianya tidaklah sehebat itu untuk jalan raya yang terbentang luas. Kebas punggung jadinya selepas 140km, namun, sekiranya anda inginkan keselesaan sebuah jentera touring, saya syorkan anda untuk mendapatkan motosikal Multistrada 950.\n\nBerbaloikah motosikal ini?\nJika anda menggemari motosikal supermotard dan inginkan sebuah motosikal yang pantas, model Hypermotard 950 ini sesuai untuk anda. Model SP adalah pilihan saya kerana saya sukakan ketinggiannya dan posisi duduknya. Dan sekiranya anda memilih model 950 standard, pastikan yang anda melengkapkannya dengan aksesori tambahan quickshifter dan sistem ekzos Termignoni.\nBila ia akan tiba di Malaysia?\nIa dijangka tiba pada suku kedua atau ketiga tahun ini. Kami jangka yang ianya akan ditetapkan pada harga sekitar RM75,000 hingga RM83,000.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nPusat 3S Kedua Mitsubishi Motors Malaysia Dibuka Di Bintulu \n\n\nPosted on June 24, 2019 by Amirul Azreen \n\n\n\nMitsubishi Motors Malaysia (MMM) bersama-sama pengedar rasmi Auto Pacifica Sdn Bhd meraikan pembukaan pusat 3S Mitsubishi Motors yang kedua di Bintulu, Sarawak, baru-baru ini.\nAuto Pacifica merupakan pusat pameran pertama di Sarawak yang memaparkan jenama korporat baharu Mitsubishi Motors.\nPusat 3S yang menelan belanja sentengah juta itu terletak di Lot No. 31 & 32, Bintulu City Mall Commercial Centre, Jalan Johari Sunam, Bintulu.\n\nPusat baharu itu  yang berkeluasan 3,000 kaki persegi  menempatkan ruang pelanggan dan bengkel serba lengkap yang mampu memuatkan tiga kenderaan Mitsubishi untuk diservis serentak. Bagi memastikan setiap kenderaan diservis dengan baik, pusat ini memiliki peralatan diagnostik canggih serta Special Set Tools (SST).\nKetua Pegawai Eksekutif Mitsubishi Motors Malaysia, Tomoyuki Shinnishi mengucapkan penghargaan kepada Auto Pacifica atas kejayaan ini.\n\nMitsubisho Motors telah ditubuhkan di Malaysia pada Januari 2005. Auto Pacifica menyertai keluarga Mitsubishi Motors empat tahun kemudian pada 2009, sekaligus ini menandakan tahun ke-10 kerjasama kami.\nSaya mahu mengucapkan terima kasih pada Auto Pacifica kerana terus menyokong Mitsubishi Motors, dan menjadikan model Triton sebagai kenderaan pikap terbaik di Sarawak dengan 20.9 peratus saham pasaran, jelasnya.\nMitsubishi Triton 44 (CBU) dibawa masuk daripada Thailand sementara ASX Compact SUV dan Outlander dipasang di Malaysia.\nPembukaan pusat 3S baharu ini turut menandakan MMM kini memiliki 54 pusat pameran seluruh negara  dengan 48 pusat terdiri daripada pusat 3S.\nAdvertisements",
        "125z\nBERITA TEMPATAN\nMoto\nMoto Malaya\nYamaha \n\nPencuri Motosikal Diberkas, Gagal Larikan Yamaha 125Z \n\n\nPosted on April 8, 2019 by Amirul Azreen \n\n\n\nBerkat tidur lewat, seorang pemilik motosikal berjaya menangkap pencuri yang sedang cuba mencuri kenderaan miliknya itu sekitar jam 5 pagi di Gua Musang, semalam.\nPemilik, Mohd Fathi Mohd Zubir, 28, sedang bersiap sedia untuk tidur sebelum menyedari lampu motosikal Yamaha 125Z miliknya menyala.\nDia kemudiannya bergegas keluar dan mendapati pencuri yang baru berusia 20 tahun itu sedang menghidupkan enjin motosikalnya.\nMohd Fathi berjaya menangkap suspek sebelum mengikat kedua-dua tangan hasil bantuan jiran.\nSuspek sempat melarikan diri hampir 100 meter dengan keadaan tangan terikat sebelum kembali ditangkap dengan bantuan orang ramai.\nSuspek kemudiannya diserahkan kepada pihak polis dan akan disiasat mengikut Seksyen 379A Kanun Keseksaan.\n(Sumber: Harian Metro)\nAdvertisements",
        "BERITA TEMPATAN\nMoto\nMoto Malaya \n\nShell Malaysia Perkenal Minyak Enjin Khas Untuk Kenderaan Pikap! \n\n\nPosted on April 1, 2019 by Amirul Azreen \n\n\n\nShell Malaysia Trading Sdn Bhd telah memperkenalkan barisan terbaru minyak enjin Shell Rimula yang dicipta khas untuk lori kecil dan trak pikap.\nBarisan terbaru itu adalah Shell Rimula Light Duty LD4 15W-40 (API CI-4) dan LD5 10W-40 (API CK-4) Synthetic Technologu. Kedua-dua minyak ini dihasilkan khas bagi memastikan enjin beraksi di tahap optimum bagi trak yang mengangkut berat yang tinggi.\n\nMinyak berasaskan mineral itu dicipta bagi memenuhi keperluan trak bersaiz kecil yang menjadi penggerak utama perniagaan komersil.\nKedua-dua minyak ini boleh didapati di semua stesen Shell, kedai alat ganti dan bengkel terpilih.\nLD4 dan LD5 didatangkan dalam bekas 7.5 liter, sesuai untuk digunakan dalam proses penukaran minyak sekali tukar sekaligus memudahkan pemandu trak dan lori.\nShell menawarkan harga RM120 (Semenanjung Malaysia) bagi LD4 manakala LD5 dijual dengan harga 195 (Semenanjung Malaysia).\nSementara itu, Pengarah Urusan Pemasaran Shell Lubrincants, May Tan berkata peningkatan pengguna trak pikap dan lori bersaiz kecil jadi pendorong dalam penghasilan barisan minyak enjin baharu ini.\n\nTrak pikap bukan lagi digunakan hanya untuk perniagaan komersil malah menjadi pilihan popular bagi mereka yang gemar melakukan aktiviti luar. Shell Rimula Light Duty menawarkan perlindungan dan kebersihan enjin di tahap optimum di samping membantu dalam penjimatan minyak,katanya.\nDalam perkembangan lain, orang ramai yang membeli sebarang minyak enjin Shell Rimula berpeluang untuk memenangi percutian 5 hari 4 malam di Barcelona sempena Shell Rimula Ultimate Stopover Barcelona 2019!\nUntuk sebarang maklumat lanjut mengenai barisan minyak enjin Shell Rimula Light Duty dan Shell Rimula Ultimate Stopover Barcelona 2019 seila layari www.shell.com.my/rimula\nAdvertisements",
        "convoi\nevent\nNaza Group\nNaza Prestige Sdn. Bhd. \n\nSambutan Ulang Tahun Ke-10 Naza Prestige Sdn. Bhd. \n\n\nPosted on October 28, 2018 by Zarul Faiz \n\n\n\n\nNaza Prestige telah menyambut ulang tahun ke-10 mereka dengan mengadakan satu konvoi pada pagi hari Sabtu bersama dengan pelanggan setia mereka.\nLebih kurang 50 orang pelanggan setia telah turut serta dalam tunggangan ini bagi menunjukkan sokongan mereja terhadap konvoi ulang tahun ini.\nNaza Prestige akan terus setia memberikan sokongan terhadap para pelanggan mereka dengan perkhidmatan selepas jualan yang hebat.\nSyarikat ini turut mengadakan jualan akhir tahun dengan diskaun sehingga 70% untuk barangan terpilih.\n\n\nNaza Prestige Sdn. Bhd. sudah berkhidmat buat para pelanggannya selama sepuluh tahun, dan bagi meraikan satu dekad mereka dalam menyediakan perkhidmatan motosikal yang hebat dan penganjuran tunggangan yang menyeronokkan, syarikat tersebut telah mengadakan satu konvoi yang disertai lebih kurang 50 orang penunggang.\n\nKonvoi kali ini dimulakan dari perkarangan Naza Automall di Petaling Jaya, di mana para penunggang telah berkumpul untuk menikmati sarapan pagi dan mengambil peluang ini untuk membeli-belah di bekas cawangan Harley-Davidson, sebelum dilepaskan oleh Dato Samson Anand George, Ketua Pegawai Eksekutif Kumpulan, Kumpulan Automotif, Naza Corporation Holdings.\n\nKonvoi kali ini memulakan perjalanan menuju ke Kuala Klawang, Negeri Sembilan, sebelum kembali ke Naza Automall untuk makan tengah hari.\n\nIanya 10 tahun yang cukup menakjubkan buat Naza Prestige Sdn. Bhd,, dengan lebih begitu pencapaian yang telah dikecapi. Kami menganjuri konvoi ini sebagai salah satu tanda terima kasih buat para pelanggan setia kami, dan kami amat berbesar hati kerana mempunyai sokongan yang begitu teguh. Kami akan terus menyokong para pelanggan kami melalui perkhidmatan selepas jualan yang hebat dan kami berharap akan dapat terus menganjurkan tunggangan sebegini pada masa yang akan datang, ujar Dato Samson mengenai konvoi berkenaan.\n\nSaya juga ingin mengambil kesempatan ini untuk menyatakan bahawa Naza Automall kini menjadi tempat bagi hampir ke semua jenama empat roda dan dua roda Naza, di bawah satu bumbung. Ini menjadikan Automall ini sebuah pusat satu henti yang hebat bagi sesiapa sahaja yang sedang mencari motosikal atau kereta mereka yang berikutnya, dan kami pada masa yang terdekat ini akan menawarkan lebih banyak tawaran hebat serta aktiviti buat para peminat kereta dan motosikal di Naza Automall, tambah Dato Samson lagi.\n\nNaza Prestige Sdn. Bh. turut menganjurkan Jualan Akhir Tahun untuk ke semua barangan mereka dengan diskaun sehingga 70% untuk barangan terpilih.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHafizh Syahrin \n\nHafiz Syahrin Dikurniakan Darjah Kebesaran Bintang Kegemilangan Sukan \n\n\nPosted on December 11, 2018 by Zarul Faiz \n\n\n\n\nPenunggang MotoGP negara, Hafizh Syahrin Abdullah telah dikurniakan dengan Darjah Kebesaran Bintang Kegemilangan Sukan.\nAnugerah ini telah dikurniakan oleh DYMM Sultan Shaharafuddin Idris Shah Al-Haj Ibni Almarhum Sultan Salahuddin Abdul Aziz Shah Al-Haj, bersempena dengan ulang tahun ke-73 Hari Keputeraan Sultan Selangor.\nHafizh Syahrin mencipta sejarah sebagai penunggang kelas premier MotoGP pertama negara.\n\n\nPenunggang MotoGP kebanggaan negara, Hafizh Syahrin Abdullah telah dikurniakan dengan Anugerah Darjah Kebesaran Bintang Kegemilangan Sukan (BKS) pada hari ini. Anugerah ini bagaimana pun tidak membawa kepada gelaran Dato buat Pescao.\nDarjah kebesaran ini telah dikurniakan oleh DYMM Sultan Selangor, Sultan Shaharafuddin Idris Shah Al-Haj Ibni Almarhum Sultan Salahuddin Abdul Aziz Shah Al-Haj, bersempena dengan ulang tahun ke-73 Hari Keputeraan Sultan Selangor.\nHafizh Syahrin telah mengharumkan nama negara dengan menjadi penunggang dari Malaysia yang pertama dalam kelas premier MotoGP pada tahun, apabila dia telah dipilih untuk menyertai pasukan Monster Tech3 Yamaha MotoGP. Dia telah ditemani oleh juara dunia Moto2 dua kali, Johann Zarco.\nHafizh Syahrin akan mengemudi jentera pengilang KTM RC16 MotoGP pada tahun hadapan, berikutan perpindahan pasukan Tech3 ke pengilang yang baharu. Pada tahun hadapan, Hafiz juga akan disertai oleh teman sepasukan yang baharu, iaitu penunggang yang amat berbakat dari kelas Moto2, Miguel Oliveira.\nHafizh memulakan kerjaya perlumbaannya dengan jentera pocket bike. Kebolehannya yang mengagumkan di atas jentera berkenaan telah membuatkannya mendapat gelaran King of Pocket Bikes. Dia kemudiannya berpindah ke perlumbaan Cub Prix sebelum berpindah ke Sepanyol untuk bertanding dalam kejohanan CEV. Di sanalah dia mendapat gelaran El Pescao. Pescao membawa maksud ikan dalam bahasa Sepanyol dan ini adalah kerana Hafiz seringkali beraksi cemerlang sewaktu perlumbaan hujan.\nAdvertisements",
        "Moto\nmotogp\nMotoGP 2019 \n\nFP2 MotoGP Argentina 2019: 21 Orang Penunggang Dipisahkan Dengan Jarak Satu Saat \n\n\nPosted on March 30, 2019 by Zarul Faiz \n\n\n\n\nSesi FP2 bagi pusingan MotoGP Argentina 2019 telah menyaksikan 21 orang penunggang hanya dipisahkan dengan jarak masa satu saat.\nAndrea Dovizioso muncul terpantas dalam sesi ini.\nJorge Lorenzo pula di tempat ke-21 dengan jarak masa 0.978 saat di belakang.\n\n\nSesi Free Practice 2 (FP2) bagi pusingan MotoGP Argentina 2019 bermula dengan cuaca yang mencurigakan namun berakhir dengan 21 orang penunggang dipisahkan dengan hanya perbezaan mata sebanyak satu saat.\nSesi ini bermula agak perlahan, sehinggalah apabila laluan pit dan litar mulai rancak dalam tempoh sepuluh minit terakhir. Hujan yang turun sekali lagi mengancam untuk menghentikan sesi akan datang, dan oleh kerana itu, setiap pasukan telah memanfaatkan situasi ini sebaiknya bagi mencatatkan masa terpantas. Berdasarkan format kelayakan semasa, catatan masa terbaik dari ketiga-tiga sesi Latihan Bebas bakal menentukan kedudukan mereka sama ada bagi sesi Kelayakan 1 (Q1) atau Kelayakan 2 (Q2).\nMeneruskan momentum kemenangannya di Qatar, penunggang pasukan Team Winnows Ducati, Andrea Dovizioso telah mencatatkan masa terpantasnya, 1.39:181. Penunggang Repsol Honda, Jorge Lorenzo mencatatkan masa terbaiknya 1.40:159, 0.978 saat lebih perlahan berbanding Dovizioso. Dovizioso menamatkan sesi sebagai penunggang terpantas, Lorenzo pula berada di tempat ke-21.\n\nPenunggang pasukan Pramac Racing, Jack Miller, sekali lagi menunjukkan prestasi yang memberangsangkan, mencatatkan masa terbaiknya, 1.39:190, hanya 0.009 saat di belakang Dovizioso.\nMaverick Viales mengejutkan ramai apabila dia meletakkan pasukan Monster Energy Yamaha di tempat ketiga terpantas dengan catatan masa 1.39:345. Cal Crutchlow dari pasukan LCR Honda pula ditempat keempat terpantas dengan catatan masa 1.39:346, manakala wakil pasukan Petronas Sepang Racing Team, Fabio Quartararo, melengkapkan lima penunggang terpantas dengan catatan masa 1.39:357.\n\nIni bermakna lima penunggang terpantas hanya dipisahkan dengan perbezaan masa sebanyak 0.176 saat.\nValentino Rossi, Alex Rins, Marc Marquez, Franco Morbidelli, dan Takaaki Nakagami telah melengkapkan posisi keenam hingga ke-10. Nakagami hanya ketinggalan 0.448 saat di belakang Dovizioso.\nSesi FP3 MotoGP akan bermula pada jam 9.50 malam ini, diikuti dengan Q1 pada jam 2.05 pagi dan Q2 pada jam 2.30 pagi.\n\nAdvertisements",
        "Kawasaki\nNinja ZX-10R SE\nTunggang Uji \n\nTunggang Uji Kawasaki Ninja ZX-10R SE 2019  Jiwa Kelajuan \n\n\nPosted on March 22, 2019May 29, 2019 by Sep Irran \n\n\n\n\nMotosikal Kawasaki Ninja ZX-10R SE 2019 ini mungkin tampak agak mirip pendahulunya, namun, ianya telah menjalani sejumlah rombakan semula.\nSelain daripada kepala silinder dan valvetrain, varian SE ini juga dilengkapi dengan suspensi separa aktif elektronik.\nIanya sebuah jentera yang hebat untuk jalan raya dan juga di atas litar.\n\n\nPara peminat kejohanan World Superbike Championship pasti sudah sedia maklum yang Kawasaki telah menjuarai kejohanan empat musim berturut-turut. Kini, mereka telah kembali dengan model Kawasaki Ninja ZX-10R SE.\nSebelum kami meneruskan ulasan, ingin kami tekankan, jentera yang digunakan untuk kejohanan dengan motosikal yang dijual untuk orang ramai ada perbezaannya. Ini kerana meski pun WorldSBK adalah kejohanan berasaskan motosikal pengeluaran, jentera yang dipertandingkan atas litar dilengkapi dengan kelengkapan gred perlumbaan yang tidak ada pada motosikal yang mereka jual. Jadi, keputusan atas litar tidak menjanjikan prestasi yang sama atas jalan raya.\nNamun begitu, ada sesetengah motosikal lumba yang amat sesuai untuk keadaan dunia sebenar, seiring dengan prestasinya di atas litar. Sebagai contoh motosikal ini.\nPengenalan\nModel Kawasaki Ninja ZX-10R SE 2019 adalah motosikal berspesifikasi pertengahan antara model asas Ninja ZX-10R dan Ninja ZX-10RR. Ninja ZX-10RR merupakan model homologasi bagi perlumbaan superbike.\nKawasaki hanya membuat perubahan kecil pada motosikal ini bagi tahun 2019. Bak kata pepatah Inggeris If it aint broke, dont fix it.\n\nAntara rombakan semulanya adalah:\n\nKepala slinder yang lebih kompak bagi membolehkan pembakaran yang lebih pantas.\nCam lobes yang beroperasi terus pada finger follower dan bukannya pada tappet. Ini menyumbang kepada pengurangan jisim sebanyak 20%.\nJuga, cam lobes boleh menjadi lebih agresif.\n\n\nRombakan semula ini bertujuan untuk menjadikan kitaran enjinnya lebih pantas dan meningkatkan had kitaran. Hasilnya adalah 200 PS tanpa ram air, dan 213 PS pada 13,000rpm dengan ram air. Tork maksima dikhabarkan 114.9Nm pada 11,200rpm.\nCiri-ciri lain termasuklah:\n\nKawasaki Electronically Controlled Suspension (KECS). Motosikal Ninja ZX-10R SE 2019 adalah model pertama Kawasaki yang akan dilengkapi dengan suspensi separa aktif elektronik.\nKawalan cengkaman sensitif condong berasaskan IMU Bosch dan ABS menyelekoh.\nPeredam stereng elektronik hlins.\n\n\n\nLengan ayun dengan tahap ketegaran yang dioptimumkan dan lebih panjang.\nAngkup Monobloc Brembo M50 yang mencengkam cakera brek 330mm Brembo.\nInjap pendikit elektronik.\nGeometri kerangka yang diolah semula, menggerakkan kepala stereng lebih dekat ke penunggang.\nKawasaki Quickshifter yang berfungsi untuk pertukaran ke gear yang lebih tinggi mahu pun rendah.\nCat baik pulih kendiri pada bahagian yang mudah tercalar seperti mana yang ada pada model Kawasaki H2 2019.\nRoda tempa aluminium Marchesini\n\n\nPenunggangannya\nPerkara pertama yang kami lakukan adalah memeriksa mod penunggangannya. Terdapat tiga tahap kuasa: F (Full), M (Medium), dan L (Low). Kami tetapkan pada F. Kemudian, kami menghidupkan KEBC  kawalan pembrekan enjinnya. Dan akhir sekali, kami pilih ROAD untuk tahap suspensinya.\n\nPelananya agak tinggi, sama seperti motosikal lumba yang lain. Bagaimana pun, palang pemegang clip-on-nya tidaklah serendah motosikal yang lain dan jelas lebih dekat dengan kami. Oleh itu, motosikal ini tidaklah memaksa anda untuk memanjangkan badan. Rearsetnya terletak tinggi tapi lebih ke hadapan berbanding pesaingnya.\nPerkara pertama yang kami perasan adalah betapa mudahnya untuk memandu arahnya melalui ruang yang sempit pada kelajuan yang rendah. Palang pemegang clip-on yang lebih tinggi itu tidak menyebabkan anda untuk menekannya sewaktu dalam kelajuan rendah. Dan dengan itu, ia tidak memerlukan tenaga yang banyak untuk membelok roda hadapan.\n\nMotosikal mula bergerak dengan lancar apabila kami melepaskan klac. Dari situ, pertukaran gear dilaksanakan oleh quickshifter. Penukaran gearnya amat lancar sekali meski pun ketika turun ke gear satu. Sistemnya mematikan pendikit secara automatik, supaya anda tidak terhentak pada tangki bahanapinya sewaktu anda tukar ke gear yang lebih rendah.\nKami cukup kagum dengan agihan kuasanya. Di mana anda masih merasa pemecutan sejatinya itu, ia juga tidak mempunyai masalah untuk berada pada kelajuan 60km/j dalam gear keempat tanpa enjinnya berbunyi bising. Tindak balas pendikitnya amat tepat sekali dan lancar oleh kerana gelendong kuasanya yang lebar. Cukup lancar sekali, sehinggakan tindak balas pendikit dan enjinnya saling tidak tumpah seperti sebuah motosikal sport-tourer sewaktu ditunggang dalam bandar.\n\nBenda yang paling mengagumkan kami adalah suspensi elektronik KECS. Sistem ini telah dipadankan dengan Balance Free Forks (BFF) dan penyerap hentakan belakang Balance Free Rear Cushion (BFRC) Showa yang cukup hebat sekali. Atas kertas, ia nampak seperti sistem separa aktif yang sama seperti Sach dan hlins, tetapi, sistem ini lebih pantas dalam tugasnya. Injap solenoid mempunyai aktuasi satu-tahap yang terus. Dengan itu, masa reaksinya hanyalah satu milisaat (0.001), dan ia mendakwa dirinya sebagai sistem terpantas yang ada buat masa ini. Bukan itu sahaja, ECU khusus KECS itu menerima maklumat dari pengesan suspensi setiap 1 milisaat, 10 milisaat dari IMU dan 10 milisaat dari pengesan kelajuan jalan raya. Ia kemudiannya akan menentukan strategi terbaik dan menghantar isyarat ke aktuator solenoid setiap 1 milisaat. Ini bermakna suspensinya menyesuaikan diri kepada keadaan jalan raya dengan lebih pantas dan tepat.\n\nPenunggang boleh memilih sama ada mod RACE, ROAD, dan USER. Mod USER membolehkan anda untuk menetapkan kadar redamannya.\nDitunggang atas jalan raya dalam mod ROAD, suspensinya terasa lebih selesa berbanding motosikal-motosikal lumba lain yang pernah kami uji. Bonggolannya tetap dirasai, tetapi ianya diredam dengan baik sekali. Sekali lagi, ia terasa seperti sebuah motosikal sport-tourer yang ditala secara agresif. Hanya bonggol yang besar dan tajam yang betul-betul terasa tetapi tidaklah sehingga menyebabkan anda kesakitan.\n\nWalaupun ianya amat selesa, suspensinya tidak sekali pun pernah sampai melandut habis seperti ianya ditala terlalu lembut.\nMenakjubkan!\nApa guna sebuah motosikal lumba jika anda tidak uji kebolehan menjarah selekoh. Sekali lagi kami menuju ke Lebuhraya Karak dan Genting Highlands untuk mengujinya.\n\nKelajuan jelas terasa sewaktu anda memulas pendikitnya dan anda boleh lihat ianya meningkat dengan pantas di takometer motosikal ini. Enjinnya mengeluarkan bunyi pop setiap kali kami menukar gear. Pecutannya amat pantas sekali, ianya bagaikan memasuki warp speed dalam keadaan gerak perlahan. Pada masa yang sama, motosikal ini terasa amat teguh sekali dalam garisan lurus.\nNamun di selekohlah tempat di mana taringnya mula ditunjukkan apabila ia menyusurinya pada kelajuan tinggi. Pilih laluan anda dan pandu ke arahnya: itu sahaja yang perlu anda lakukan. Satu-satunya perkara yang menghalang kami daripada memecut lebih laju adalah saiz tangki bahanapinya. Ianya agak lebar di atas dan pada sisinya., dan dengan itu memerlukan lebih banyak masa untuk membiasakan diri dengan peralihan sisi ke sisi. Walau bagaimana pun, tangkinya yang besar itu memudahkan kami untuk mendakapnya dengan lutut kami sewaktu kami memecut pantas.\n\nBreknya adalah apa yang anda boleh harapkan dari sebuah brek Monobloc Brembo. Tetapi ada perbezaan kecil di sini. Rasanya amat baik sekali dan anda tahu berapa banyak anda memodulasi tekanan brek pada tuilnya. Namun, ia kekurangan cengkaman pertama yang agresif, yang disukai sesetengah penunggang. Bagi kami, rasanya cukup menakjubkan sewaktu kami melakukan trail-brake dengan keras memasuki selekoh tajam sewaktu memanjat bukit. Perkara itu bersama dengan aksi suspensinya yang menakjubkan membolehkan kami untuk membrek di saat-saat terakhir dan memegang brek dengan lebih lama di dalam selekoh. Satu-satunya hadnya adalah kebolehan penunggang.\nMotosikal ZX-10R yang lebih lama lebih mudah untuk tersentuh tempat letak kaki pada jalan raya, tetapi tidak bagi model 2019. Anda perlu mencondong begitu rapat ke jalan raya pada kelajuan yang tinggi dan jika anda berjaya menyentuhkan tempat letak kaki ke tar jalan raya, ini bermakna anda bergerak terlalu laju.\n\nKesimpulan\nMotosikal Kawasaki Ninja ZX-10R SE 2019 ini adalah sebuah motosikal yang boleh digunakan sebagai tunggangan harian. Pengeluarnya telah melakukan tugas yang hebat dalam memastikan ianya sebuah motosikal yang hebat, bukan sahaja di atas litar, tetapi juga di atas jalan raya, untuk semua.\nPerkara yang menakjubkan mengenai motosikal ini adalah betapa mudahnya ianya bertukar sifat dari sebuah jentera buas pada satu masa, dan kemudiannya, menjadi sebuah motosikal yang cukup mudah untuk dipandu arah dalam kesesakan trafik bandaraya. Contohnya, ia dengan mudah sekali meninggalkan semua di Genting dan Karak, dan kemudiannya bergerak dengan santai sekali di MRR2. Oh ya, ia juga tidak akan cuba membakar peha anda sewaktu berhenti di lampu isyarat.\n\nSelain itu, suspensinya cukup selesa sekali.\nIanya seakan sebuah motosikal bagi penunggang baharu jika anda menunggangnya dengan santai, dan berubah menjadi senjata penunggang MSBK apabila ditunggang dengan penuh agresif.\n\nSpesifikasi Teknikal\n\n\n\n\nENGINE\n\n\n\nENGINE TYPE\n4-stroke, DOHC, liquid-cooled, inline-Four\n\n\nDISPLACEMENT\n998 cc\n\n\nBORE x STROKE\n76.0 mm x 55.0 mm\n\n\nPOWER\n203 PS (149.3 kW) @ 13,000 RPM without ram air, 213 PS (156.8 kW) @ 13,000 RPM with ram air\n\n\nTORQUE\n114.9 Nm @ 11,200 RPM\n\n\nCOMPRESSION RATIO\n13.0:1\n\n\nTRANSMISSION\nConstant mesh, 6 speed, bi-directional quickshifter equipped\n\n\nFUEL SYSTEM\nElectronic fuel injection with ride-by-wire throttle\n\n\nCLUTCH\nMultiple-plate wet clutch with slipper feature, cable operated\n\n\nCHASSIS\n\n\nFRAME\nTwin-spar, cast aluminium\n\n\nFRONT SUSPENSION\nUpside-down  43 mm Showa Balance Free Forks (BFF), electronically controlled damping, manual adjustment for spring preload\n\n\nREAR SUSPENSION\nShowa Balance Free Rear Cushion (BFRC) monoshock with Uni-Trak link. Electronically controlled damping with manual spring preload adjustment\n\n\nSUSPENSION TRAVEL FRONT/REAR\n120 mm / 114 mm\n\n\nFRONT BRAKE\n2 X 4-piston Brembo M50 Monobloc calipers,  330 mm Brembo floating discs\n\n\nREAR BRAKE\n1 X single-piston floating caliper,  220 mm brake disc\n\n\nABS\nIMU-based Cornering ABS\n\n\nTIRES FRONT/REAR\n120/70ZR17; 190/55ZR17\n\n\nSTEERING HEAD ANGLE\n25o\n\n\nTRAIL\n107 mm\n\n\nWHEEL BASE\n1440 mm\n\n\nSEAT HEIGHT\n835 mm\n\n\nFUEL TANK CAPACITY\n17 litres\n\n\nKERB WEIGHT\n208 kg\n\n\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nKawasaki\nMoto Malaya \n\nKTM Atasi Penjualan Harley-Davidson, Buru Kedudukan Kawasaki \n\n\nPosted on June 13, 2019 by Amirul Azreen \n\n\n\nKetika Stefan Pierer mengambil alih KTM pada 1991, pengeluar motosikal berpangkalan di Austria itu berdepan masa depan yang suram apabila ketinggalan dibelakang berbanding jenama Jepun.\nPierer kemudiannya mengambil masa beberapa tahun untuk memulihkan KTM dan hasilnya, 28 tahun kemudian, jumlah penghasilan motosikal KTM dalam masa sehari menyamai jumlah penghasilan dalam masa setahun ketika Pierer mula-mula sertai KTM.\nKini, KTM baharu sahaja mengatasi penjualan Harley-Davidson sebagai peneraju pengeluar motosikal di luar pasaran Asia.\n\nKualiti yang kami hasilkan pada waktu itu (1991) menjadi bahan ketawa orang ramai. Tetapi setiap krisis yang timbul merupakan peluang untuk kami perbaiki apa yang perlu, jelas Pierer.\nKTM kini berhajat untuk muncul pengeluar motosikal tiga terbaik di dunia.\nDalam tempoh beberapa tahun ini, penjualan KTM meningkat empat kali ganda meskipun pasaran dua roda di Eropah turun 14 peratus. Pierer yakin rekaan baharu dan pemfokusan terhadap pasaran Asia akan membantu KTM mencapai penjualan tahunan sekitar 400,000 unit menjelang 2022 sekaligus mampu mengatasi Kawasaki Motors yang menduduki tempat ketiga ranking penjualan motosikal.\nTahun lalu, meskipun KTM menjual 261,000 unit motosikal  lebih 35,000 unit berbanding Harley- namun pengeluar motosikal Amerika Syarikat itu menjana keuntungan tiga kali ganda berbanding KTM USD1.75bilion susulan motosikal Harley adalah jauh lebih mahal.\nSementara bagi segmen moped dan skuter, KTM masih ketinggalan di belakang Piaggio Group di Eropah manakala kedudukan Honda Motor Co. (dengan 20 juta unit dijual tahun lalu) dan Yamaha Motor Co. (5.4 juta unit dijual) nyata terlalu sukar untuk ditandingi.\nJenama KTM lahir di sebuah pekan kecil  Mattighofen  yang terletak selatan sempadan Jerman pada tahun 1934. Ketika Austria muncul selepas Perang Dunia Ke-2 dan cuba untuk membangun, KTM memainkan peranan dengan menghasilkan jentera dua roda yang murah dan tahan lasak agar orang ramai dapat kembali bergerak.\nSelepas 40 tahun, pengasas KTM, Hans Trunkenpolz dan anaknya Erich berjaya membentuk jenama mereka sebagai ikon motosikal Austria dengan menghasilkan jentera yang mampu mendominasi permukaan jalan di Alpine.\nBagaimanapun, ketika Erich meninggal dunia sehari sebelum Krismas pada 1989, tanpa sebarang waris, jenama KTM beralih ke tangan pelabur yang tiada pengetahuan terhadap motosikal sekaligus mencetuskan kejatuhan jenama tersebut.\nKTM kembali bangkit apabila memperkenalkan Pierer dengan bayaran gaji USD4 juta.\nTindakan pertamanya adalah dengan memberhentikan penghasilan moped dan street bike bagi memberi fokus terhadap jentera off-road.\nPada 1993, dia menghantar pasukan bagi menyertai rali Paris-Dakar yang berjalan selama tiga minggu. Meskipun bergelut pada awalnya, KTM kini memenangi setiap edisi perlumbaan tersebut sejak tahun 2001 sekaligus menjadikan motosikal KTM sebagai nama besar bagi pencinta motosikal off-road.\nPierer kembali memperkenalkan motosikal street bike 20 tahun lalu yang kini menjana separuh daripada penjualan KTM.\n\nKemudian pada 2007, Pierer menjalin kerjasama dengan Bajaj Auto Ltd  pengeluar motosikal di India. Bajaj merupakan pengeluar terbesar di dunia dalam menghasilkan jentera tiga roda  yang rata-rata digunakan sebagai teksi di negara membangun  tetapi tiada kepakaran dalam menghasilkan enjin empat strok, fuel injection dan brek anti-lock yang kemudiannya dibangunkan dengan bantuan KTM.\nSebagai ganti, KTM mendapat tapak pengeluaran dengan kos perbelanjaan jauh lebih murah berbanding di Austria dan jaringan pengedar terbaik di pasaran motosikal terbesar di dunia.\n\nEnam tahun lalu, KTM mengambil alih Husqvarna daripada BMW AG. Husqvarna membantu KTM mencapai hasrat untuk menghasilkan beberapa model berbeza namun dengan alat ganti yang sama. Kedua-dua jenama ini kini berkongsi enjin, sistem penyerap hentakan, kotak gear dan beberapa komponen lain tetapi masih mengekalkan identiti masing-masing.\nDi litar lumba, Husqvarna merupakan seteru utama KTM tetapi dalam aspek lain, kami adalah satu keluarga, tambah Pierer.\nSementara itu, Pierer kini bercadang untuk melakukan perkara sama dengan Ducati, jenama motosikal Itali yang dicanang bakal dijual Volkswagen AG serta Triumph, pengeluar motosikal Britain yang sedang bergelut untuk membangun.\nAdvertisements",
        "BERITA TEMPATAN\nKereta\nPersona\nProton \n\nProton Persona 2019 diperkenalkan  tempah dengan hanya RM10! \n\n\nPosted on March 11, 2019 by Sep Irran \n\n\n\nPROTON telah memperkenalkan model terkini Proton Persona 2019 yang bakal mengambil alih pasaran kenderaan b-segmen di Malaysia. Seperti mana Proton Iriz 2019 telah dilancarkan pada minggu lepas, generasi facelift terkini Proton Persona ini telah melalui 303 perubahan kritikal untuk menghasilkan sebuah pakej yang menarik dengan slogan Intelligence That Cares.\n\nModel Persona kali ini juga telah melalui pelbagai perubahan ketara dengan mengikuti prinsip dan idea reka bentuk terkini dari pihak Proton. Seperti model Iriz dan juga SUV premium pertama mereka iaitu Proton X70, Persona 2019 juga mempunyai rupa bentuk keluargabaharu dengan beberapa elemen serupa seperti penggunaan Etherial Bow, Infinite Weave, dan sistem audio GKUI.\n\nProton juga telah menghasilkan sebuah kenderaan yang tampak lebih gagah dan matang jika dibandingkan dengan model-model generasi sebelum ini. Jika Iriz 2019 dikatakan sporty dan seimbang, Proton Persona 2019 adalah anggun dan berharmoni.\n\nSesuai untuk keluarga baharu, Persona 2019 menekankan prinsip keluarga, sambungan teknologi dan juga praktikal. Model premium tertinggi kini dilengkapi dengan unit infotainment 7-inci dengan kebolehan 4G dan Wi-Fi dimana ia juga didatangi dengan kawalan suara, muzik dalam talian, sistem navigasi, kamera pandang belakang dan banyak lagi.\n\n\n\n\n\n\n\n\n\n\n\nRuang dalaman juga kini lebih elegan dan juga praktikal dimana terdapat 7 pemegang cawan, ruang simpanan belakang 510-liter, dan tempat duduk belakang yang boleh dilipat 60:40. Terdapat juga ciri-ciri menarik yang lain seperti:\n\nCermin sisi automatik\nIntelligent Entry dan butang Push Start\n3 port USB\nRemote Trunk Release\nLampu besar hadapan automatik\n\n\nDari aspek keselamatan, Persona 2019 telah diiktiraf 5 bintang dari ASEAN NCAP melalui teknologi rangka kenderaan Hot Press Forming (HPF). Ia juga mempunyai gabungan sistem keselamatan aktif dan pasif seperti tertera di bawah.\n\nTerdapat 4 varian berbeza iaitu:\n\nStandard 1.6L MT\nStandard 1.6L CVT\nExecutive 1.6L CVT\nPremium 1.6L CVT\n\n\nHarga masih belum diumumkan tetapi Proton akan mengadakan Online Flash Booking dari 12 hingga 22 Mac 2019 dimana mereka yang berminat untuk memiliki sebuah Proton Persona 2019 hanya perlu membayar jumlah tempahan serendah RM9.99 sahaja!\nUntuk maklumat lanjut, layari www.proton.com.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nDiavel\nDiavel 1260\nducati \n\nDucati Diavel 1260 2019 Diperkenalkan  Jentera Muscle Itali Sejati 159hp! \n\n\nPosted on November 7, 2018November 7, 2018 by Zarul Faiz \n\n\n\n\nGenerasi terkini Ducati Diavel 1260 2019 telah diperkenalkan dengan lebih banyak kuasa dan keanggunan.\nTarikan terbesarnya adalah enjin L-Twin Ducati Testastretta DVT 1,262cc yang menghasilkan 159hp dan 126Nm tork.\nPakej elektroniknya telah dipertingkatkan dengan ketara, dengan spesifikasi seperti Cornering ABS, Wheelie Control, Power Launch Control, dan bermacam-macam lagi.\n\n\n\nInginkan sebuah jentera muscle Itali yang sejati? Anda tidak tercari-cari lagi dengan adanya Ducati Diavel 1260 2019, yang mana merupakan motosikal power cruiser generasi berikutnya dari Ducati dengan lebih kuasa dan kelincahan dari sebelum ini. Seperti mana yang telah dinyatakan oleh Ducati, Model Diavel 1260 baharu ini menggabungkan prestasi motosikal maxi-naked dengan ciri ergonomik sebuah motosikal muscle cruiser.\n\nDianggap sebagai sebuah model Ducati yang amat anggun dengan sedikit sentuhan hooligan, motosikal Diavel 1260 baharu dilengkapi dengan elemen reka bentuk yang membantu dalam menyerlahkan lagi rupa bentuknya yang kekar, garisan tajam yang diperhalusi, dan sebuah jentera 244kg yang boleh di bawa ke drag strip mahu pun ke panggung opera tanpa ianya kelihatan canggung.\n\nTarikan terbesar motosikal Ducati Diavel 1260 2019 ini terletak kemas di tengah-tengah kerangka paip keluli trellis yang dirombak semula, iaitu enjin L-Twin Ducati Testastretta DVT 1,262cc. Ianya menghasilkan kuasa kuda maksimum sehingga 159hp pada 9,500rpm dan 129Nm tork pada 7,500rpm, yang mana menawarkan prestasi penunggangan yang amat mengujakan atas jasa lengkungan torknya yang mendatar dan pada masa yang sama, konsisten (dan juga dengan jasa pendikit Ride-by-Wire yang diolah semula).\n\nBagi memastikan keseluruhan kuasanya itu dapat dikawal secara berkesan oleh penunggang, Ducati juga turut mempertingkatkan pakej elektronik Ducati Diavel 1260 2019 (Ducati Safety Pack) dengan pelbagai kemaskini, antaranya ialah:\n\nBosch Cornering ABS EVO.\nKawalan Cengkaman Ducati EVO (DTC).\nMod Penunggangan boleh pilih.\nMod Kuasa.\nDucati Wheelie Control EVO (DWC).\nDucati Power Launch Control EVO (DPL).\n\n\nBagi model Ducati Diavel 1260 S 2019 pula, berikut adalah kelengkapan tambahan yang datang sebagai standard:\n\nPakej suspensi boleh laras sepenuhnya hlins.\nDucati Quick Shift atas/bawah EVO (DQS).\nLampu Nyalaan Siang (Daytime Running Light  DRL).\nLampu isyarat batal kendiri.\nSistem Multimedia Ducati.\nAngkup M50 monobloc Brembo (M4.32 bagi model Diavel 1260 asas).\n\n\nSecara keseluruhannya, motosikal Ducati Diavel 1260 2019 ini berjuruskan prestasi berasaskan perlumbaan yang digandingkan dengan tahap keselesaan yang memberikan keseronokan dan keterujaan penunggangan yang lebih hebat. Anda mahukannya? Kami pun sama! Atau, anda lebih gemari Ducati Panigale V4 R 2019?\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nDucati Panigale V4 R 2019 Buat Kemunculan Pertama Di World Ducati Premire 2019!\n\nAdvertisements",
        "Asian Road Racing Championship\nBERITA ANTARABANGSA\nFIM \n\nKalendar ARRC Musim 2019 Diumumkan  Pusingan baharu Di Korea Selatan! \n\n\nPosted on November 22, 2018 by Zarul Faiz \n\n\n\n\nKalendar rasmi ARRC 2019 telah pun diumumkan di mana sejumlah tujuh buah pusingan akan berlangsung pada musim hadapan.\nBuat pertama kalinya, Kejohanan FIM Asia Road Racing Championship akan menampilkan kelas premier 1,000cc yang baharu, iaitu ASB1000 (Asia Superbike).\nPusingan pertama akan berlangsung di Litar Antarabangsa Sepang (SIC) bermula dari 8 hingga 10 Mac 2019.\n\n\n\nPerhatian buat para peminat dan penggemar Kejohanan FIM Asia Road Racing Championship (ARRC), kami ada satu berita gembira untuk anda. Kalendar musim 2019 telah pun diumumkan secara rasminya dan sejumlah tujuh buah pusingan akan diadakan bermula dari 8 Mac 2019 hingga ke 1 Disember 2019, sejurus selepas berlangsungnya sesi ujian rasmi yang akan mengambil tempat pada 5 dan 6 Mac 2019 di Litar Antarabangsa Sepang (SIC).\n\nMusim 2019 bakal membawa keterujaan baharu dalam kancah perlumbaan jalan raya Asia, di mana kita akan menyaksikan penampilan kelas premier 1000cc baharu yang dinanti-nanti, iaitu ASB1000. ARRC akan mula mengelola kategori terbaru ini bermula pada tahun 2019 dan kami yakin yang ianya akan menarik minat lebih ramai penggemar untuk mengikuti siri perlumbaan ini.\n\nSelain daripada kategori perlumbaan 1000cc yang baharu dan mengujakan ini, kalendar perlumbaan musim hadapan juga turut diperbanyakkan kepada sejumlah tujuh buah pusingan. Pusingan pertama akan mengambil tempat dari 8 hingga 10 Mac 2019 di Litar Antarabangsa Sepang. Akan ada juga satu pusingan yang akan dilangsungkan di Litar Antarabangsa Korea, di Korea Selatan pada bulan Ogos 2019.\n\nJadual penuh bagi seluruh musim adalah seperti berikut:\n\n\n\nPusingan\nLitar\nNegara\nTarikh\n\n\nUjian Rasmi\nLitar Antarabangsa Sepang\nMalaysia\n5  6 Mac 2019\n\n\nPusingan 1\nLitar Antarabangsa Sepang\nMalaysia\n8  10 Mac 2019\n\n\nPusingan 2\nThe Bend Motorsport Park\nAustralia\n25  28 April 2019\n\n\nPusingan 3\nLitar Antarabangsa Chang\nThailand\n31 Mei  2 Jun 2019\n\n\nPusingan 4\nLitar Suzuka\nJepun\n28  30 Jun 2019\n\n\nPusingan 5\nLitar Antarabangsa Korea\nKorea Selatan\n9  11 Ogos 2019\n\n\nPusingan 6\nLitar Antarabangsa Sepang\nMalaysia\n19  22 Sep 2019\n\n\nPusingan 7\nLitar Antarabangsa Chang\nThailand\n29 Nov  1 Dec 2019\n\n\n\nFormat 2-perlumbaan yang telah digunapakai sejak tahun 2000 akan dikekalkan. Kejohanan ini akan menampilkan 4 buah kelas utama  ASB1000 (Asia Superbike), SuperSports 600cc, Asia Production 250cc, dan Underbone 150cc. Bersiap sedialah tuan-tuan dan puan-puan. ARRC 2019 menjanjikan satu musim yang cukup menakjubkan dengan litar dan kategori perlumbaan yang baharu!\n\n10 Perkara Yang Dinantikan Bagi MotoGP 2019\n\nAdvertisements",
        "BERITA TEMPATAN\nMoto Malaya \n\nAnak Kunci Pintu Kereta Sebab Nak Main Telefon, Ibu Terpaksa Panggil Bomba \n\n\nPosted on June 27, 2019June 27, 2019 by Amirul Azreen \n\n\n\nSeorang ibu telah bertindak menelefon pihak bomba setelah anak kecilnya mengunci pintu kereta jenis Perodua Axia kerana enggan membiarkan ibunya mengambil telefon kerana mahu bermain game.\nDalam kejadian yang berlaku di Pasir Mas, Kelantan, minggu lalu itu, si ibu singgah sebentar di sebuah gerai tepi jalan untuk membuat pembelian.\n\nMenurut satu perkongsian di Facebook, kanak-kanak lelaki tersebut mengambil peluang itu untuk mengunci pintu kereta dari dalam lalu mencapai telefon bimbit ibu untuk bermain.\nDia pandai buka kunci pintu tetapi (sengaja) tak nak buka sebab takut orang ambil telefon dari dia.\n\nSenario itu memaksa ibunya untuk memanggil bomba.\nDifahamkan, ketika pihak bomba sampai dan berusaha untuk membuka pintu, kanak-kanak tersebut langsung tidak memberikan perhatian sebaliknya fokus dengan telefon bimbit tersebut.\nAdvertisements",
        "BERITA ANTARABANGSA\nBugatti\nMoto Malaya \n\nRakyat Singapura Jadi Pemilik Pertama Bugatti Chiron Di Asia Tenggara \n\n\nPosted on March 22, 2019 by Amirul Azreen \n\n\n\nSeorang rakyat Singapura menjadi pemilik Bugatti Chiron di Asia Tenggara apabila menerima penghantaran kereta itu beberapa hari sebelum Tahun Baru Cina baru-baru ini.\nChiron merupakan antara kereta terpantas dan paling mewah dalam segmen supercars dengan hanya 500 unit dihasilkan bagi pasaran seluruh dunia.\n\nIstimewanya, pemilihan warna jentera ini adalah tertakluk sepenuhnya kepada permintaan pembeli dan pemilik ini memilih warna gabungan di antara Atlantic Blue dan French Racing Blue seperti Chiron pertama yang ditayangkan di Pameran Kereta Antarabangsa Geneva 2016.\n\nJentera luar biasa itu akan disimpan di sebuah tempat kemudahan kawalan iklim di Wearnes Automotive sekaligus menandakan kereta Chiron pertama di antara 20 unit yang akan diserahkan kepada pelanggan di sekitar benua Asia menjelang 2020.\n\n\n\nAdvertisements",
        "BERITA ANTARABANGSA\nMoto Malaya \n\nGejala Rempit Mula Bertapak Di Singapura? \n\n\nPosted on March 26, 2019 by Amirul Azreen \n\n\n\nSekumpulan motosikal kapcai di Singapura telah mengadakan sesi konvoi beramai-ramai di jalan raya negara itu Sabtu lalu lalu mencetuskan rasa kurang senang oleh penduduk setempat.\nDifahamkan, konvoi tersebut  yang melibatkan lebih daripada 40 buah motosikal  telah dirancang oleh kumpulan kapcaisinga yang bertanggunjawab memuat naik video di laman sosial Instagram mereka.\nWalaupun isu rempit di Malaysia merupakan senario biasa, namun ia boleh dianggap perkara asing bagi penduduk di Singapura dengan majoriti rakyat negara tu meluahkan rasa tidak puas hati di laman sosial.\n\nBagaimanapun, aktiviti mereka telah pun disekat pihak polis sekitar jam 2 pagi di Bukit Batok. Kumpulan itu kemudiannya memuat naik kenyataan di laman sosial mereka dan menyuarakan rasa bangga kerana menerima penyertaan yang ramai.\nMeskipun isu rempit bukan perkara baru di Malaysia tetapi sehingga kini senario itu masih mencetuskan rasa marah pengguna jalan raya lain dan bagi negara jiran, Singapura, bertabahlah kerana ini mungkin permulaan kepada budaya rempit yang mula bertapak.\nAdvertisements",
        "BERITA TEMPATAN\nMoto Malaya \n\nRazlan Ucap Selamat Tinggal Kepada MAM \n\n\nPosted on March 21, 2019 by Amirul Azreen \n\n\nDatuk Razlan Ramli  Sumber imej: gpmalaysia\nDato Ahmad Razlan Ahmad Razali membuat keputusan untuk meninggalkan Persatuan Sukan Permotoran Malaysia (MAM), berkuatkuasa hari ini.\nDato Razlan, yang juga merupakan Ketua Pegawai Eksekutif Litar Antarabangsa Sepang (SIC) membuat keputusan untuk meletakkan jawatan bagi memberikan tumpuan sepenuhnya terhadap tugasan selaku Team Principal pasukan MotoGP PETRONAS-YAMAHA-SEPANG.\nSurat perletakkan jawatannya telah diserahkan kepada Presiden MAM, Tan Sri Mokhzani Tun Mahathir  yang telah menggantikan Tan Sri Azman Yahya susulan penstrukturan semula.\nSejak ditubuhkan 10 tahun lalu, MAM menggalas tugas selaku badan bertanggungjawab memastikan perkembangan sukan bermotor di Malaysia. Sememangnya menjadi fokus utama MAM untuk mempromosi dan membangunkan sukan permotoran di Malaysia.\nDalam suratnya, Dato Razlan menyatakan perletakkan jawatannya adalah jalan yang terbaik buat MAM di samping mengumumkan Muizz Azli sebagai individu terbaik untuk menggantikannya.\nDato Razlan berpendapat Muizz merupakan calon sesuai ekoran pernah mengendalikan kes melibatkan acara permotoran. Dia juga yakin Muizz mampu membawa MAM ke peringkat seterusnya.\nAdvertisements",
        "BERITA ANTARABANGSA\nMoto Malaya \n\nPenjualan KTM Terus Meningkat Di Eropah, Pierer Luah Rasa Teruja \n\n\nPosted on May 30, 2019 by Amirul Azreen \n\n\n\nKetua Pegawai Eksekutif KTM Industries AG, Stefan Pierer, meluahkan rasa teruja dengan penjualan jentera KTM di benua Eropah.\nSaya berasa amat terkejut. Pasaran Eropah sangat menakjubkan tahun ini, ulas Pierer, yang menyaksikan penjualan KTM menignkat 10 peratus kepada 261,000 unit berbanding tahun lalu.\nMeskipun pada awalnya berasa gusar dengan beberapa senario politik yang melanda benua itu terutamanya Brexit namun keadaan itu tidak menggugat peningkatan penjualan motosikal yang meningkat 21 peratus dalam suku pertama  dengan KTM mendahului pesaing lain.\n\nPierer menyifatkan data tersebut membuktikan peminat jentera dua roda di Eropah masih meletakkan keyakinan tinggi terhadap jenama KTM.\nSementara itu, Harley-Davidson yang mendominasi pasaran Amerika Utara, menyaksikan penurunan penjualan sebanyak 4.5 peratus dengan KTM merekodkan penurunan 1.1 peratus.\nKTM  yang pada masa sama pemegang jenama Husqvarna  telah menggandakan penjualan unit tahunan dalam tempoh lima tahun ini.\nPierer menjangkakan KTM akan mencapai pertumbuhan pendapatan sekitar 1 hingga 5 peratus tahun ini dan tahun depan sebelum pengenalan model baharu yang dijangka akan meningkatkan lagi pertumbuhan kepada 10 peratus pada 2021.\n\nMenjelang 2022, Pierer mensasarkan penjualan unit kepada 400,000 termasuk penjualan jentera KTM oleh rakan kongsi di India, Bajaj Auto Ltd.\nDalam perkembangan sama, Pierer mendedahkan bahawa KTM sedang mempercepatkan proses untuk mengambil alih Pexco, syarikat yang bertanggungjawab menghasilkan basikal dan motosikal elektrik menjelang 2021.\nMotosikal elektrik sedang berkembang pesat. Pasaran ini sedang meletup jadi kami sebagai pengeluar yang besar perlu berada dalam pasaran itu secepat mungkin, tambahnya.\n(SUMBER: Bloomberg)\nAdvertisements",
        "BERITA ANTARABANGSA\nMoto Malaya \n\nDucati Elettrico Bakal Menjadi Kenyataan? \n\n\nPosted on May 10, 2019 by Amirul Azreen \n\n\n\nDucati sememangnya sinonim dengan warisan rekaan motosikal yang menakjubkan. Pengeluar motosikal Itali itu tidak pernah gagal dalam menghasilkan jentera paling seksi dalam dunia dua roda.\nKali ini, peminat motosikal sekali lagi boleh berasa kagum dengan reka bentuk yang berkemungkinan akan diserap pada jentera elektrik pertama yang bakal dihasilkan Ducati.\nTatkala pengeluar lain seringkali lari dengan identiti sendiri dalam menghasilkan motosikal elektrik, jangan terkejut kerana Ducati tetap akan mengekalkan imej mereka!\nDucati tidak menyembunyikan rancangan mereka untuk menempah nama dalam dunia motosikal elektrik bahkan awal tahun ini Ketua Pegawai Eksekutif Ducati, Claudio Domenicali telah mengesahkan mereka sedang dalam pembikinan jentera terbabit.\nMinggu lalu, ramai yang terkilan apabila Ducati mengumumkan kerjasama dengan Vmoto untuk menghasilkan skuter elektrik Super SOCO CUx.\nBagaimanapun, ini semua merupakan langkah Ducati dalam menjelmakan motosikal elektrik yang sebenar. Bagi meraikan keterujaan itu, ini antara gambaran motosikal elektrik Ducati yang bakal membuat penampilan dalam masa terdekat.\n\nImej render oleh pereka Aritra Das menunjukkan bagaimana motosikal elektrik Ducati masih mengekalkan reka bentuk ikonik pengeluar motosikal Itali itu.\n\nDinamakan, Ducati Elettrico  jangan keliru dengan Elettrica, skuter elektrik pertama Piaggio  rekaan keseluruhan ternyata menampakkan identiti Panigale.\nMasih mengekalkan single-sided swingarm dengan offset mono-shock, brek Brembo dan chain drive, antara lain, imej render ini sedikit sebanyak memberi bayangan akan visi Ducati dalam dunia permotoran elektrik.\nNamun, perlu diingatkan Elettrico hanya wujud dalam imej yang dikongsikan ini kerana tiada jaminan Ducati akan menuju ke arah ini 100 peratus tetapi seperti yang disahkan sendiri CEO Ducati, jangan terkejut jika inilah rupa motosikal elektrik permata yang akan dihasilkan dalam masa beberapa tahun ini.\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHonda\nKereta \n\nHonda Jazz Mugen & BR-V Special Edition dilancarkan! Dari RM88,600 \n\n\nPosted on February 22, 2019 by Sep Irran \n\n\n\nHonda Malaysia telah memperkenalkan dua model edisi terhad yang pasti akan menarik lebih ramai peminat kepada jenama pengeluar kereta terkemuka tersebut. Bagi 2019, Honda Jazz Mugen dan juga Honda BR-V Special Edition boleh didapati mulai sekarang.\nBagi mereka yang berminat kepada model Jazz, kini terdapat varian edisi terhad iaitu Honda Jazz Mugen 2019. Hanya 300 unit sahaja akan dipasarkan di Malaysia dan ia telah ditambahbaikkan lagi dengan penggayaan sporty dari Mugen.\n\nKit badan kereta dari Mugen untuk Honda Jazz 2019 edisi terhad ini merangkumi beberapa bahagian menarik di seluruh bahagian kereta seperti bampar aero depan baharu bersama lampu kabus LED, gril depan sport dan juga hiasan bahagian tailgate. Kit badan ini juga mempunyai spoiler bawah bahagian sisi, belakang dan juga tailgate untuk memberi sebuah imej Honda Jazz yang lebih garang dan sporty bagi para peminat di dalam negara.\nHonda Malaysia akan menawarkan model Honda Jazz Mugen 2019 pada harga RM88,600 untuk warna Modern Steel Metallic dan RM88,720 untuk warna White Orchid Pearl (harga atas jalan tanpa insurans). Hanya 300 unit sahaja yang terdapat untuk pasaran Malaysia.\n\nBagi mereka yang inginkan lebih ruang dan juga kasiti penumpang yang lebih ramai, Honda Malaysia juga menawarkan Honda BR-V Special Edition 2019 yang didatangkan dengan beberapa tambahan menarik. Model ini juga merupakan model edisi terhad kepada 300 unit sahaja seperti Jazz Mugen.\nModel crossover tujuh tempat duduk edisi khas ini didatangi dengan tailgate spoiler, running board dan side step garnish. Bagi sistem infotainmen, sistem saiz 6.8-inci memberi sambungan telefon pintar untuk kesenangan para pemandu ketika di jalan raya.\nTerdapat dua warna menarik bagi model edisi terhad Honda BR-V Special Edition 2019 iaitu Passion Red Pearl pada harga RM90,700 dan White Orchid Pearl pada harga RM91,000 (harga atas jalan tanpa insurans). Untuk maklumat lanjut, layari www.honda.com.my atau kunjungi pusat pameran rasmi mereka di seluruh negara.\nAdvertisements",
        "BERITA TEMPATAN\nMercedes-Benz\nMoto\nMoto Malaya \n\nRM1.8 juta, Mercedes-AMG GT 63 S Coupe Buat Ramai Melopong \n\n\nPosted on May 4, 2019 by Amirul Azreen \n\n\n\nKeluarga AMG GT menerima ahli baharu dengan pelancaran Mercedes-AMG GT 63 S 4MATIC+.\nJentera ini merupakan gabungan antara pemanduan dinamik yang sesuai untuk litar lumba dan sebagai penggunaan harian bercirikan Gran Turismo, sekaligus menjadikan model ini pasangan paling sesuai untuk kegunaan harian.\n\nTimbalan Presiden, Penjualan dan Pemasaran Mercedes-Benz Malaysia, Mark Raine teruja dengan pelancaran AMG-GT Coupe sebagai kenderaan paling mantap dalam kelasnya.\nMercedes-AMG GT Coupe empat pintu sememangnya kenderaan berprestasi tinggi tidak kira di atas mahupun di luar litar dengan ciri Gran Turismo, jelasnya.\n\nMercedes-AMG GT 63 S 4MATIC+ dilengkapi dengan enjin AMG 4.0 liter V8 yang mampu mencerna 639 hp dan 900 Nm pada 2500 hingga 4500 rpm.\n\nMeskipun direka sebagai kenderaan empat pintu namun jentera ini mampu mencapai kelajuan maksima 315 km/j dengan kelajuan 0 hingga 100 km/j dibawah 3.2 saat sekaligus mampu bersaing dengan kereta sports lain di atas jalan raya.\nInginkan pemanduan yang lasak dan mencabar? Mercedes-AMG GT 62 S 4MATIC+ turut didatangkan dengan mod Drift!\nJadi tidak hairanlah Mercedes-AMG GT 63 S 4MATIC+ merupakan kenderaan empat pintu terpantas di North Loop of Nurburgring dengan catatan masa 7 minit 25.41 saat!\nDijual dengan harga RM1,798,888, model ini turut didatangkan dengan pakej AMG Aerodynamics, pakej AMG Exterior Night dan pakej AMG Exterior Carbon Fiber.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nMaserati \n\nMaserati Levante Vulcano dilancarkan  10 unit sahaja di Malaysia! \n\n\nPosted on March 14, 2019 by Sep Irran \n\n\n\nNaza Italia-Maserati baru sahaja melancarkan sebuah SUV edisi terhad sempena sambutan ulangtahun ke-10 jenama kenderaan premium ini mula bertapak di Malaysia iaitu Maserati Levante Vulcano Limited Edition. Hanya 10 unit sahaja akan dijual untuk pasaran Malaysia dalam menyambut 10 tahun mereka beroperasi di dalam negara.\n\nModel SUV unggul dari jenama Maserati merupakan model keluaran yang Berjaya mengubah pasaran, persepsi dan jenama keseluruhan syarikat pengeluar kenderaan premium dari Itali ini yang telah bergiat selama 100 tahun. Sejak dilancarkan pada tahun 2016, model Levante merupakan antara SUV premium paling popular di Malaysia.\n\nBagi model Levante Vulcano, ia juga dianggap terhad oleh kerana hanya 150 unit akan dikeluarkan bagi untuk pasaran Eropah dan juga Asia. Dipasangkan dengan enjin 3.0-liter biturbo, Maserati Levante Vulcano Limited Edition in mampu menjana 428hp dan 580Nm tork maksimum dengan warna terhad matt Grigio Lava.\n\nMenurut Dato Samson Anand George, kumpulan CEO bahagian automotif di Naza Corporation Holdings Sdn. Bhd, Kami berusaha untuk menjadikan keseluruhan pengalaman memiliki Maserati yang unik dan sensasi  dari saat anda berjalan melalui pintu bilik pameran kami, ke titik penyerahan kereta anda dan perkhidmatan selepas yang dedikasi.\n\nUntuk komitmen ini, dan untuk kegembiraan peminat dan penggemar Maserati di utara Semenanjung Malaysia, saya dengan sukacitanya mengumumkan bahawa rancangan untuk pengembangan rangkaian di Pulau Pinang .\n\nBagi mereka yang berminat untuk memiliki jentera edisi terhad ini, Naza Italia-Maserati akan menawarkan model Levante Vulcano pada harga RM838,800 (harga asas tanpa cukai jalan dan insurans). Untuk maklumat lanjut, layari Instagram @maserati.malaysia atau www.facebook/maserati.malaysia.\nAdvertisements",
        "BERITA ANTARABANGSA\nRali\nValentino Rossi \n\nValentino Rossi Menangi Monza Rally Buat Kali Ke-Tujuh \n\n\nPosted on December 12, 2018 by Zarul Faiz \n\n\n\n\nValentino Rossi telah memenangi Monza Rally buat kali ke-tujuhnya pada hujung minggu lalu.\nIanya merupakan kemenangannya yang ke-empat secara berturut-turut.\nRossi telah meluahkan rasa cintanya pada perlumbaan rali sejak tahun 2005.\n\n\nValentino Rossi akhirnya berjaya memenangi sebuah perlumbaan pada tahun 2018 di perlumbaan Monza Rally, yang mana dia telah mengemudi sebuah kereta rali.\nDia berjaya merangkul kemenangan perlumbaan Monza Rally kali ke-tujuhnya, kali keempat secara berturut-turut, dengan menewaskan Teemu Suninen dengan jarak masa 1 minit 27 saat. Rossi dan pemandu arah/pemandu bersamanya, Carla Cassina telah memenangi lapan daripada sembilan tahap asfalt. Mereka seri dengan bintang rali dari Finland, Suninen, pada tahap ke-sembilan.\nRossi bagaimana pun tidak memenangi perlumbaan akhir satu lawan satu Master Show. Dia telah ditewaskan oleh rakan senegara dan juara dunia Grand Prix motocross sembilan kali, Antonio Tony Cairoli, dengan perbezaan masa masa sekadar 0.59 saat.\n\nEmpat pemandu terpantas di perlumbaan Monza Rally ini telah mengemudi kereta Ford Fiesta WRC Plus, manakala Cairoli pula adalah pemandu bukan Ford terpantas di tempat ke-lima keseluruhan dengan kereta Hyundai I20-nya. Aturan penamat Lima Teratas adalah Rossi, Suninen, Roberto Brivio (abang kepada ketua pasukan Ecstar Suzuki MotoGP, Davide Brivio), Alessio Salucci, dan Cairoli.\nPenunggang dari Itali berkenaan bergelut sepanjang musim MotoGP 2018 tanpa sebarang kemenangan, jadi, kemenangan ini sudah pasti merupakan satu saguhati yang cukup manis buat dirinya.\nPenyertaan pertama Rossi dalam dunia perlumbaan rali adalah pada tahun 2002 di WRC Rally Great Britain, mengemudi sebuah kereta Peugeot 206 WRC namun dia terbabas dan terpaksa menarik diri sewaktu tahap kedua.\nIdola WRC (World Rally Championship) Rossi, mendiang Colin McRae telah mengajarnya asas kawalan kereta rali selepas itu. Rossi kemudiannya telah berlumba menentang McRae di Monza Rally Show 2005. Dia mengemudi kereta Subaru Impreza WRC dan menewaskan McRae yang memandu kereta Skoda Fabia WRC.\nRossi juga pernah menguji jentera Ferrari Formula 1 pada tahun 2006 di Valencia. Dia mengakhiri hari ketiga ujian dengan catatan masa 0.5s di belakang Michael Schumacher. Bagaimana pun, Rossi mengumumkan bahawa dia akan meneruskan dengan perlumbaan MotoGP. Schumacher kecewa namun menyokong keputusan Rossi.\nAdvertisements",
        "BERITA ANTARABANGSA\nMoto Malaya \n\nPenunggang Motosikal Mengamuk Dan Musnahkan Motosikalnya Sendiri Setelah Disaman \n\n\nPosted on February 8, 2019 by Zarul Faiz \n\n\n\n\nSeorang penunggang motosikal di Indonesia telah mengamuk dan memusnahkan motosikalnya sendiri.\nPihak polis telah menahannya kerana menunggang melawan aliran trafik dan mengenakan saman ke atasnya.\nDia memusnahkan motosikalnya dengan mengangkat dan menghempas, mencabut keluar kelengkapan, dan menghentaknya dengan batu\n\nSeorang penunggang motosikal di Indonesia telah mengamuk dan memusnahkan motosikalnya sendiri setelah disaman oleh polis trafik.\nDalam insiden yang berlaku di Tangerang Selatan itu, penunggang motosikal yang dikenal pasti sebagai Adi Saputra, 21 tahun, telah ditahan kerana menunggang melawan aliran trafik. Dia kemudiannya cuba untuk tidak mengendahkan pegawai polis trafik berkenaan, jadi, dia telah dikenakan dengan saman. Selain daripada kesalahan menunggang melawan aliran trafik, dia juga menunggang tanpa helmet dan juga lesen.\nSaman yang telah dikenakan telah menyebabkan penunggang motosikal berkenaan berasa berang dan dia mula menghamburkan kata-kata kesat ke arah pegawai polis berkenaaan.\nDia kemudiannya meneruskan amukannya itu dengan menghancurkan motosikal, dengan mengangkatnya dan menghempasnya, mencabut kelengkapan yang ada pada motosikal berkenaan, dan membaling motosikal tersebut ke semak yang berhampiran. Akhir sekali, dia telah menggunakan batu dan menghentaknya pada motosikalnya itu. Kita boleh mendengar pembonceng wanitanya merayu supaya dia berhenti.\nTakut rasanya hendak kami fikirkan apa yang akan terjadi sekiranya dia menunggang seekor kuda.\nSaksikanlah video yang telah dimuat naik ke laman Jakarta Info di bawah.\n\n\n\n\n\n\n\n\n\n\n\n\n\nView this post on Instagram\n\n\n\n\n\n\n\n\n\n\n\n\n\n\n\n\n\n\n\nPada hari kamis tanggal 7 Februari 2019 pukul 06.36 lokasi di jalan letnan soetopo serpong, anggota satlantas polres tangsel an Bripka Oky memberhentikan pelanggar yang berusaha melawan arus karena menghindari petugas yg sedang melaksanakan pengaturan lalu lintas di putaran pasar modern BSD. Bripka Oky melaksanakan penindakan dengan memberikan surat tilang, selanjutnya Pelanggar marah dan membentak-bentak petugas serta merusak kendaraannya sendiri.  video @pauull_21 via @relfikar #jktinfo\nA post shared by  JAKARTA INFO (@jktinfo) on Feb 6, 2019 at 7:22pm PST\n\n\n\nPihak polis bagaimana tetap merampas motosikal berkenaan dan berjanji akan memulangkannya jika dia membawa dokumen yang diperlukan.\nMenurut Ketua Unit Trafik Polis Tangerang Selatan, Adjutan Komander Lalu Hedwin Hanggara, unitnya telah menggerakkan 73 orang pegawai bagi menguatkuasakan undang-undang jalan raya bagi membanteras penunggangan berlawanan aliran trafik.\nMereka telah mengeluarkan saman pada lebih 700 orang pengguna jalan raya dalam masa seminggu.\nSumber: The Star Online/The Jakarta Post/Asia News Network\nAdvertisements",
        "BERITA ANTARABANGSA\nMoto Malaya \n\nRegent NO.1: Motosikal Elektrik Bercirikan Retro Ke Pasaran 2020 \n\n\nPosted on June 25, 2019 by Amirul Azreen \n\n\n\nRegent Motorcycles sedang giat membangunkan motosikal elektrik yang diberi nama Regent NO.1 bagi proses pengeluaran selepas mempamerkan jentera itu di MC Massan Swedish Motorcycle Fair, Mei lalu.\nPasaran motosikal kini menyaksikan pelbagai jentera elektrik dua roda dihasilkan sekaligus membuka pelbagai pilihan kepada orang ramai.\n\nRegent Motorcycles yang berpangkalan di Sweden merupakan satu lagi syarikat yang menawarkan motosikal elektrik namun dengan sentuhan retro.\nKetika Regent NO.1 ditayangkan buat julung kalinya Mei lalu, mereka mendapat banyak maklum balas positif sekaligus memastikan jenama itu berada di landasan tepat untuk keluaran tahun 2020.\n\nRegent NO.1 didatangkan dengan bateri 72 V dan 80 Ah yang menawarkan kapasiti 6 kWh dan mampu pergi sejauh 150km dengan kelajuan maksima 120km! Keupayaan itu meletakkan Regent NO.1 setaraf dengan supermoto elektrik Zero FXS ZF7.2.\nMeskipun tampil dengan rekaan retro, Regent NO.1 dilengkapi pelbagai teknologi moden antaranya sistem ABS  yang didatangkan secara standard  paparan sentuh, GPS dan alat anti kecurian.\n\nRegent Motorcycles telah pun menerima tempahan awal dengan harga bermula daripada USD10,800 (RM44,695).\nAdvertisements",
        "BERITA TEMPATAN\nMoto\nMoto Malaya \n\nJPJ Selangor Lelong 107 Kenderaan 24 April Ini! \n\n\nPosted on April 6, 2019 by Amirul Azreen \n\n\nGambar hiasan\nJabatan Pengangkutan Jalan (JPJ) Negeri Selangor akan melelongkan lebih daripada 107 kenderaan di Dewan Setia, JPJ Negeri Selangor, Shah Alam pada 24 April ini.\nOrang ramai yang berminat boleh mendapatkan buku lelong dengan bayaran RM50 bermula 10 hingga 22 April ini.\n\nMenurut maklumat yang dikongsi di laman Facebook JPJ Selangor, 107 kenderaan akan dilelong terdiri daripada:\nMotosikal  62 unit\nKereta  20 unit\nLori  13 unit\nVan  5 unit\nTreler  3 unit\nTrak  2 uunit\nBus  2 unit\nOrang ramai dibenarkan untuk memeriksa setiap kenderaan yang dilelong ada 22 dan 23 April ini.\n\nBuat masa ini, tiada maklumat rasmi berkenaan dengan jenama dan model kenderaan yang akan dilelong namun segala maklumat tersebut boleh didapati melalui buku lelong.\nPembeli yang berminat diingatkan agar membawa MyKad sebelum membuat pembelian buku lelong.\nAdvertisements",
        "BERITA ANTARABANGSA\nMoto Malaya \n\nWHO: Jalan Raya Thailand Paling Merbahaya Di Asia Tenggara, India Paling Tinggi Kadar Kematian Di Seluruh Dunia \n\n\nPosted on January 4, 2019January 7, 2019 by Zarul Faiz \n\n\nSumber imej: nationmultimedia.com\n\nLaporan Pertubuhan Kesihatan Dunia (WHO) menunjukkan Thailand sebagai negara dengan kadar kematian kemalangan jalan raya tertinggi di kalangan negara Asia Tenggara.\nIndia pula mempunyai kadar kematian kemalangan jalan raya tertinggi di seluruh dunia.\nKemalangan jalan raya adalah punca utama kematian bagi kanak-kanak dan orang dewasa di bawah umur 29 tahun.\n\n\nPertubuhan Kesihatan Dunia (WHO) telah menerbitkan Laporan Status Keselamatan Jalan Raya Global 2018 mereka. Dalam laporan ini, Thailand masih kekal sebagai jalan raya paling merbahaya di Asia Tenggara, manakala India pula menyaksikan jumlah kehilangan jiwa tertinggi akibat kemalangan jalan raya.\n\nDiterbitkan pada tahun 2018, laporan ini menunjukkan data yang dikutip daripada 175 buah negara pada tahun 2016.\nStatus Thailand sebagai jalan raya kedua paling merbahaya di dunia telah jatuh ke tangga ke-lapan dengan 32.7 kematian bagi 100,000 warga negara. Sejumlah 74.4% (16,178) daripada 21,745 yang kehilangan nyawa adalah penunggang/pembonceng kenderaan dua roda. Kemalangan jalan raya telah mengakibatkan kematian purata sebanyak 21,491 orang dalam negara pada setiap tahun.\nRisiko Menyewa Motosikal Di Thailand Dan Cara Melindungi Diri Anda\n\nLapan buah negara Afrika dan sebuah negara Amerika Selatan menyertai Thailand dalam 10 Teratas.\nDari segi bilangannya pula, negara India merekodkan sejumlah 150,785 kematian. WHO percaya terdapat banyak lagi kematian yang tidak dilaporkan dan kemungkinan sejumlah 299,091 telah terbunuh di atas jalan raya India. Populasi negara berkenaan yang melebihi 1.3 billion telah menurunkan kadarnya kepada 22.6 bagi setiap 100,000 orang.\n\nSebagai perbandingan, China mempunyai jumlah keseluruhan kedua tertinggi untuk kematian akibat kemalangan jalan raya yang telah dilaporkan dengan 58,022 di kalangan 1.4 billion warganegaranya. Sekali lagi, WHO percaya jumlah anggaran sebanyak 256,180 telah terbunuh pada tahun 2016. Kadar kematian jalan raya China adalah 18.2/100,000.\nKadar kematian jalan raya di Malaysia masih lagi tinggi tetapi telah menunjukkan pengurangan dengan 23.6/100,000, dengan jumlah kemalangan yang dilaporkan pada 7,152 kes. Tiada jumlah rasmi yang dinyatakan dalam laporan ini, namun, ianya dipercayai bahawa sekitar 60% daripada kematian akibat kemalangan jalan raya melibatkan motosikal.\nJiran kita, Indonesia melaporkan 31,282 kematian akibat kemalangan jalan raya pada tahun berkenaan. Kemalangan jiwa melibatkan kenderaan dua roda menyumbang kepada 73.6% jumlah keseluruhan. Bagaimana pun, mereka mempunyai kadar kematian yang rendah, 12.2/100,000, oleh kerana populasi 261 juta mereka yang besar.\nWHO turut menambah bahawa kemalangan jalan raya kini adalah punca utama kematian di kalangan kanak-kanak dan orang dewasa di bawah umur 29 tahun, dan ke-lapan tertinggi di semua peringkat umur. Dengan 1.35 juta kematian dicatatkan setiap tahun, lebih ramai yang kehilangan jiwa dalam kemalangan jalan raya berbanding kepada HIV/AIDS, tuberkulosis (batuk kering), dan penyakit cirit birit. Situasi ini semakin memburuk dan bagi setiap 24 saat, kita kehilangan seorang individu akibat kemalangan jalan raya.\nSumber: Pertubuhan Kesihatan Dunia\n\nAdvertisements",
        "BERITA TEMPATAN\nMoto Malaya \n\nIPK Selangor Tampil Ber-Bezza dengan Perodua \n\n\nPosted on March 7, 2019March 7, 2019 by Amirul Azreen \n\n\n\nPerusahaan Otomobil Kedua (Perodua) telah menyumbang tiga buah kereta Perodua Bezza kepada Ibu Pejabat Polis Kontinjen Selangor untuk digunakan sebagai kereta peronda.\nKetiga-tiga kereta terbabit  yang telah pun dilengkapi dengan peralatan polis  bakal ditempatkan di JPJKK Bukit Aman dan IPD Hulu Selangor.\nKetua Pegawai Eksekutif Perodua, DatoZainal Abidin Ahmad berkata sumbangan dilakukan adalah tanda penghargaan kepada negeri Selangor yang telah menjadi rumah Perodua selama 26 tahun.\nSelama 26 tahun Perodua bertapak di Selangor, kami dapat beroperasi secara efektif tanpa rasa bimbang kerana usaha keras Polis Diraja Malaysia dan khususnya IPK Selangor dalam menjaga keselamatan, keamanan dan keharmonian masyarakat.\nKami berharap agar sumbangan kami dapat diterima oleh pihak IPK Selangor sebagai tanda terima kasih kami di atas keteguhan, keadilan, dedikasi dan keberanian mereka. Setinggi penghargaan buat mereka, kata Presiden dan Ketua Pegawai Eksekutif Perodua, Dato  Zainal Abidin Ahmad.\n\nPenyerahan ketiga-tiga kenderaan tersebut diadakan di IPK Selangor, Shah Alam.\nAdvertisements",
        "BERITA TEMPATAN\nMoto Malaya\nnews \n\nSubsidi Minyak Petrol RON95 Buat Motosikal Bawah 125cc \n\n\nPosted on November 4, 2018 by Zarul Faiz \n\n\nSumber imej : springadvertise.co.za\n\nKementerian Kewangan telah membuat usulan pelan subsidi minyak petrol RON95.\nIa meliputi motosikal bawah 125cc dan kereta di bawah 1,500cc.\nPemilik motosikal yang berkelayakan akan menerima subsidi petrol sebanyak 40 liter manakala pemilik kereta yang layak akan menerima subsidi petrol sebanyak 100 liter.\n\n\nKerajaan Malaysia, melalui Kementerian Kewangan telah membentangkan usul bagi sebuah sistem subsidi minyak petrol yang baharu. Pelan ini khusus untuk minyak petrol RON95 bagi motosikal bawah 125cc dan kereta bawah 1,500cc.\nMenteri Kewangan Malaysia, Yang Berhormat Lim Guan Eng telah membuat pengumuman ini sewaktu beliau membentangkan Belanjawan 2019 di Parlimen tempoh hari.\nBeliau turut menyatakan bahawa langkah ini akan menelan belanja sebanyak RM 2 Billion, merangkumi sehingga 4 juta pemilik kereta dan 2.6 juta pemilik motosikal. Subsidi ini akan melayakkan pemilik motosikal untuk menerima maksimum 40 liter minyak petrol, dan 100 liter buat pemilik kereta.\nMekanisma pelaksanaan pelan ini masih belum didedahkan. Di sini, kami mengandaikan yang Jabatan Pengangkutan Jalan (JPJ) akan memaklumkan mereka yang layak. Mereka ini kemudiannya akan dibekalkan dengan kad subsidi.\nBaik atau buruk langkah yang telah diumumkan ini, kami serahkan kepada anda untuk menilainya. Pada pendapat kami, pelan yang diusulkan ini boleh memberi manfaat kepada pemilik motosikal yang kurang berkemampuan. Namun, pada masa yang sama, masih ada lagi yang boleh diperbaiki mengenai pelan subsidi ini. Berbanding sistem subsidi semasa yang memberi manfaat yang sama tidak mengira pendapatan seseorang itu, pelan ini memastikan manfaat subsidi lebih mensasar kepada mereka yang memerlukannya. Atas sebab itulah kerajaan telah mencadangkan subsidi diberikan untuk motosikal bawah 125cc, dan bukannya motosikal di bawah 250cc, atau 400cc.\nPengumuman ini masih dalam pengusulan, di mana belanjawan ini masih perlu dipersetujui oleh majoriti Parlimen. Kita tunggu dan lihat sahaja bagaimana hasilnya apabila usul ini dipersetujui.\nAdvertisements",
        "BERITA TEMPATAN\nMoto Malaya \n\nDucati Lancar 9 Model Baharu Serentak, V4 R Paling Curi Tumpuan! \n\n\nPosted on June 20, 2019June 20, 2019 by Amirul Azreen \n\n\n\nNext Bike Sdn Bhd melancarkan sembilan model Ducati baharu bagi pasaran Malaysia dalam satu majlis Ducati Malaysia Premier 2019 yang berlangsung di Ducati Petaling Jaya, hari ini.\nAntara model dilancarkan adalah Ducati Multistrada 1260 Enduro, Hypermotard 950, V4 R, Diavel 1260 S dan Multistrada 950 S diikuti empat model Scrambler baharu; Scrambler 800 Icon, 800 Desert Sled, Full Throttle dan Cafe Racer.\nDucati V4 R (RM299,900)\n\nJentera yang benar-benar mendefinisikan erti sebenar Ducati yang kerap kali dikaitkan dengan pengayaan, sofistikated dan prestasi. Ducati V4 R menawarkan DNA perlumbaan Ducati dengan enjin Desmosedici Stradale R yang lebih responsif  menghasilkan 221hp pada 15,250rpm! Tak cukup dengan itu, Ducati bertindak memasang Ducati Performance ekzos oleh Akrapovic.\nAntara ciri lain yang terdapat pada model ini:\n\nBosch Cornering ABS EVO\nDucati Traction Control (DTC) EVO\nDucati Wheelie Control (DWC) EVO\nDucati Slide Control (DSC)\nEngine Brake Control (EBC) EVO\n\nDucati Multistrada 1260 Enduro (RM138,900)\n\nDucati mengangkat status Multistrada ke taraf yang lebih tinggi dengan Multistrada 1260 Enduro dengan enjin Ducati Testatretta DVT 1262 serba baharu yang menjana 158hp pada 9,500rpm.\nAntara ciri yang terdapat pada model ini:\n\nEvo Ducati Skyhook Suspension (DSS)\nUp/down Ducati Quick Shift (DQS)\nBosch Cornering ABS\nDucati Traction Control (DTC)\nDucati Wheelie Contorl (DWC)\nDucati Cornering Lights\nVehicle Hold Control (VHC)\n\nDucati Multistrada 950 S (RM95,900)\n\nDilengkapi enjin 937cc Testastretta 11 twin silinder dengan Desmodromic valve, Multistrada 950 S menghasilkan 113hp pada 9,000rpm.\nAntara ciri yang terdapat pada model ini:\n\nBosch Cornering ABS\nRiding Mode\nDucati Traction Control (DTC)\nDucati Cornering Lights\nVehicle Hold Control (VHC)\n\nDucati Hypermotard 950 (RM75,900)\n\nSeperti imej liar dan buas yang ditampilkan, Hypermotard 950 kini disuntik dengan penampilan lebih sporty berinspirasikan jentera motard. Dilengkapi enjin 937cc twin silinder Testaretta 11 dengan piston serba baharu, enjin ini mencerna 114hp pada 9,000rpm.\nAntara ciri yang terdapat pada model ini:\n\nRiding Mode\nBosch Cornering ABS\nDucati Traction Control (DTC) EVO\nDucati Wheelie COntrol (DWC) EVO\n\nDucati Diavel 1260 S (RM139,900)\n\nCantik, berkuasa dan penuh gaya, Diavel 1260 dilengkapi dengan enjin evolusi terbaru, Ducati Testasretta DVT 1262 yang menghasilkan 152hp pada 9,500rpm.\nMeskipun memiliki berat 220kg namun Diavel 1260 S dilengkapi dengan pelbagai ciri keselamatan antaranya:\n\nBosch Cornering ABS\nDucati Traction Control (DTC)\nRiding Mode\nPower Mode\n\nTapi kalau rasa kurang berminat dengan jentera di atas, ada empat lagi model dalam keluarga Ducati Scrambler yang akan menyusul!\nBagi mereka yang berminat jangan lupa bergegas ke Ducati Petaling Jaya bagi meninjau kesemua model baharu ini!\nAdvertisements",
        "110cc\n115cc\n150cc\nBERITA TEMPATAN\nHonda\nMoto Malaya\nYamaha \n\n5 Motosikal Paling Ngam Untuk Ulang-Alik Ke Tempat Kerja \n\n\nPosted on March 19, 2019 by Amirul Azreen \n\n\nYamaha Y15ZR  Gambar sekadar hiasan\nMotosikal merupakan pilihan paling munasabah untuk berulang-alik ke tempat kerja kerana dapat mengelak daripada kesesakan lalu lintas selain daripada menjimatkan duit.\nJadi bagi sesiapa di luar sana yang bercadang untuk membeli motosikal ekoran tak sanggup mengeluarkan belanja tinggi menggunakan kereta, ini lima motosikal yang paling ngam untuk digunakan untuk berulang-alik:\n\n1) Yamaha Y15ZR\nSetiap pengguna jalan raya di Malaysia  kecuali anda terlalu kaya dan menggunakan helikopter ke tempat kerja  pasti akan ternampak model ini di atas jalan. Toleh ke depan, belakang, kiri dan kanan mesti akan ternampak model ini.\nKelebihan:\n Memiliki 15.2hp @ 8,500rpm.\n Mampu pergi sejauh 100km (anggaran) dengan isian minyak RM5 (RON95).\n Reka bentuk sporty dan mudah dikawal.\n Pasang ekzos perang, satu kampung boleh dengar\nKekurangan:\n Kalau pergi ke mana sahaja perlu bawa segala mangga yang ada dan rantai besi dan pastikan motosikal dikunci dengan baik sebab Y15ZR merupakan barang panas.\nHarga bermula: RM8,210\n\n2) Honda RS150R\nSeperti Y15ZR, RS150R turut popular dikalangan penunggang motosikal di Malaysia. Namun RS150R memiliki tempat duduk yang jauh lebih tinggi juga menampilkan reka bentuk kembara berbanding Y15ZR.\nKelebihan:\n Kedudukan tinggi memberikan tempat letak kaki tidak terseret apabila memasuki selekoh tajam.\n Memiliki enam gear  berbanding lima gear di Y15ZR  sekaligus memiliki pecutan yang lebih baik.\n Mampu cruising dengan mudah di atas lebuhraya dengan kelajuan 110km/j.\nKekurangan:\n Motosikal yang agak berat dengan 123kg.\n Kos baik pulih atau partsadalah lebih tinggi berbanding jenama lain di dalam kelasnya.\nHarga bermula: RM7,999\n\n3) Yamaha NMAX\nBerbanding adiknya Yamaha NVX yang mempunyai reka bentuk berjiwa remaja, NMAX juga menjadi pilihan golongan bekerjaya di Malaysia ekoran menawarkan pemanduan selesa dengan transmisi automatik.\nKelebihan:\n Tempat duduk lebar dan selesa\n Kedudukan penunggang yang menegak\n Cermin depan yang tinggi memastikan tunggangan yang selesa dan terkawal\n Ruang kargo luas dan tangki minyak besar  6.6liter.\nKekurangan:\n Tidak seperti NVX, NMAX memiliki reka bentuk yang sesuai untuk pakcik dan makcik.\nHarga bermula: RM8,812\n\n4) Modenas CT115\nModenas CT115 sememangnya menawarkan harga yang mampu milik apabila diperkenalkan pertengahan 2017. Menjadi pilihan rakyat Malaysia kerana memiliki ciri praktikal dan ekonomi.\nKelebihan:\n Dilengkapi pengecas elektrik serbaguna\n Kos penjagaan yang rendah berbanding motosikal Jepun lain (Yamaha dan Honda).\n Harga mampu milik\n Boleh parkir di mana sahaja tanpa rasa bimbang dicuri.\nKekurangan:\n Tiada daya penarik gadis-gadis berbanding Yamaha dan Honda.\nHarga bermula: RM5,330\n\n5) Honda EX5\nHonda EX5 merupakan model paling popular Boon Siew Honda (BSH) dengan hampir 2 juta unit telah pun terjual sejak diperkenalkan pada tahun 1987. Jadi tidak hairanlah, EX5 kekal menjadi pilihan utama rakyat Malaysia.\nKelebihan:\n Model 2018 tampil lebih bergaya menerusi grafik retro dengan lambang yang direka semula.\n Harga berpatutan sekitar RM4,899 hingga RM5,099.\n Menjana kuasa mencukupi (8.35hp) untuk pemanduan selesa.\nKekurangan:\n Tak boleh pergi laju macam Ducati Paningale V4S.\nHarga bermula: RM4,859\n\nAdvertisements",
        "BERITA TEMPATAN\nMoto Malaya \n\nCabaran Toyota Vios: Diana, Boy Dan Brendon Muncul Juara Musim 2 \n\n\nPosted on April 29, 2019 by Amirul Azreen \n\n\n\nCabaran Toyota Vios Musim 2 telah sampai ke penghujungnya dengan tiga juara baharu telah pun dinobat setelah mengungguli kategori Super Sporting, Sporting dan Promotional bagi pelumba profesional, amatur dan selebriti di Litar Antarabangsa Sepang, semalam.\n\nBoy Wong Yew Choong muncul juara keseluruhan bagi kategori Super Sporting sementara tempat kedua jadi milik William Ho daripada pasukan Kegani Racing. Wakil Dream Chaser, Brendan Paul Anthony melengkapkan kedudukan ketiga.\n\nBagi kategori Sporting amatur, Brendon Lim (Tedco Racing) muncul juara keseluruhan dengan perbezaan satu mata di hadapan wakil ST Wangan Racing Team, Eric Yong. Tempat ketiga jadi milik Kenneth Koh daripada pasukan Panglima City.\n\nSementara itu, pelakon wanita popular, Diana Danielle, telah dinobat sebagai juara keseluruhan kategori Promotional Class sekaligus menjadi pelumba wanita pertama untuk merangkul kejuaraan tersebut  Aiman Tino dan Akim Ahmad menamatkan perlumbaan di kedudukan kedua dan ketiga.\n\nCabaran Toyota Vios Musim 2 telah diadakan di empat tempat di seluruh Malaysia dengan lapan perlumbaan keseluruhan. Stadium Sultan Mizan Zainal Abidin, Terengganu menjadi medan aksi pembukaan sebelum ke MAEPS, Serdang, Stadium Batu Kawan di Pulau Pinang dan perlumbaan akhir di Litar Antarabangsa Sepang.\n\nTimbalan Pengerusi UMW Toyota, Akio Takeyama teruja dengan kejayaan Musim 2.\nSememangnya musim ini berlangsung dengan jayanya. Saya gembira untuk mengatakan bahawa jenama Toyota Gazoo Racing telah meningkatkan kesederan orang ramai. Kami teruja untuk meneruskan inisiatif ini selama mungkin di Malaysia,jelasnya.\nAdvertisements",
        "BERITA ANTARABANGSA\nBMW Motorrad \n\nBMW Motorrad International GS Trophy 2020 Akan Diadakan Di Middle Earth! \n\n\nPosted on February 11, 2019 by Zarul Faiz \n\n\nBMW R 1200 GS di New Zealand  sumber imej: bmw-motorrad.co.nz\nCabaran BMW Motorrad International GS Trophy 2020 akan mengambil tempat di Middle Earth; New Zealand.\nAcara ini terbuka buat semua pemilik motosikal BMW dari seluruh dunia\nNantikan kemunculan pusingan kelayakan Malaysia!\n\nCabaran BMW Motorrad International GS Trophy akan dilangsungkan di New Zealand, yang juga merupakan lokasi penggambaran filem terkenal Lord of the Rings.\nAcara ini saban tahun telah bertambah prestijnya dan meningkat penyertaannya sejak ianya mula diperkenalkan. Bermula pada tahun 2008 di Tunisia, ianya diadakan dua tahun sekali dan semenjak itu telah diadakan di serata lokasi pengembaraan terkemuka dunia seperti Afrika Selatan, Patagonia, Kanada, Thailand, dan juga yang terkini di Mongolia.\n\nIanya terbuka kepada para pemilik motosikal BMW di seluruh dunia. Setiap negara yang menyertai pertandingan ini akan mengadakan pusingan kelayakan mereka sendiri bagi memilih wakil mereka sebelum bermulanya acara antarabangsa ini. Peserta dari Malaysia telah pun menyertai dua edisi yang terdahulu sebagai sebahagian daripada Pasukan Asia Tenggara dan Pasukan Asia Tenggara Wanita. Setiap pasukan terdiri daripada 3 peserta. Peserta yang telah menyertai pertandingan International GS Trophy yang sebelum ini tidak dibenarkan untuk kembali menyertai cabaran ini. Namun, mereka dialukan untuk melatih wakil negara masing-masing.\n\nDiilhamkan daripada pengalaman Naib Presiden Jualan & Pemasaran BMW Motorrad, Heiner Faust, sewaktu satu ekspedisi penunggangan di Asia Tengah, cabaran ini bukannya mengenai siapa yang terpantas. Sebaliknya para peserta perlu mempunyai kemahiran dan kepintaran, di samping tahap kerjasama tinggi.\n\nFalsafah itu dapat dilihat pada pelbagai jenis cabaran yang dihadapi oleh peserta. Ini termasuklah mengeluarkan motosikal dari parit, menampal tiub tayar yang bocor, menunggang motosikal menangani muka bumi dan situasi yang mencabar, dan bermacam-macam lagi. Selain itu, mereka perlu menjawab soalan berkenaan geografi dan navigasi, dan menguji pengetahuan mengenai motosikal GS mereka.\n\nAkan ada sejumlah 19 buah pasukan yang akan menyahut cabaran pada tahun 2020, mewakili 30 buah negara. Turut menyertai cabaran ini adalah sebuah pasukan wanita antarabangsa.\n\nBMW Motorrad belum memaklumkan sama ada para pasukan akan terus bersaing menggunakan motosikal R 1200 GS atau beralih ke model R 1250 GS yang baharu. Bagaimana pun, andaian kami adalah mereka akan kekal dengan model R 1200 GS dan ianya pasti cukup mengujakan menyaksikannya menghadapi ujian yang sukar sewaktu acara ini.\n\nSila layari https://www.brand.bmw-motorrad.com/en/experience/stories/adventure/int-gs-trophy-2020.html untuk mendapatkan maklumat selanjutnya.\nAdvertisements",
        "BERITA ANTARABANGSA\nBMW Motorrad\ntechnology \n\nBMW Motorrad Patenkan Pengurut Punggung \n\n\nPosted on February 27, 2019 by Zarul Faiz \n\n\n\n\nBMW Motorrad telah memfailkan paten untuk pengurut punggung bagi pelana motosikal.\nSistem ini pasti akan dapat membantu penunggang motosikal yang menunggang pada jarak yang jauh.\nHarapannya, ia dapat mengurangkan ketidakselesaan dan gangguan yang datang dengan punggung yang kebas.\n\nPernahkah anda terasa seperti punggung anda mencucuk-cucuk sewaktu anda menunggang pada jarak yang jauh? Anda terbayangkan kerusi Ogawa anda yang ada di rumah? Kini, BMW Motorrad telah memfailkan paten untuk sebuah pelana pengurut punggung.\nDalam sebuah lakaran paten yang telah disiarkan oleh Australian Motorcycle News, sistem pengurut punggung itu tampak elegan dalam keringkasannya. Di bawah pelapik pelana adalah sebuah motor elektrik yang memutar engkol dengan lobe yang tampak saling tidak tumpah seperti aci engkol enjin.\nLakaran paten pengurut punggung BMW  Sumber imej: AMCN\nPenunggang motosikal touring (seperti kami) sudah pasti amat mengalu-alukan pilihan ini kerana kami sering mengalami kesakitan dan juga kekebasan setelah menunggang berjam lamanya. Harap-harapnya, dengan adanya pengurut ini, kami tidak perlu lagi berdiri dan mengurut punggung kami ketika menunggang di atas lebuhraya.\nKerusi kenderaan dengan pengurut bukannya sesuatu yang baharu. Malah, kebanyakan kereta dan juga kerusi trak ada ciri ini, termasuklah kereta BMW. Jadi, seiring dengan kebiasaan BMW yang menerapkan fungsi-fungsi kereta mereka kepada motosikal, pengeluar tersebut mungkin sekali akan menawarkan pilihan ini dengan motosikal mereka.\nKini, daripada perlu menunggang pada jarak jauh untuk pergi mengurut, anda boleh bawa pengurut bersama anda. Kerusi Ogawa dan Gintell yang di rumah pun barang kali boleh dilupakan selepas ini.\nAdvertisements",
        "Moto Malaya \n\nMercedes-Benz Malaysia Lancar S-Class Baharu  Harga Dijangka Bermula RM658,888 \n\n\nPosted on June 14, 2019 by Amirul Azreen \n\n\n\nMercedes-Benz Malaysia memperkenalkan masa depan baharu mobiliti, Mercedes S 560e yang dilengkapi sistem Plug-In Hybrid dalam satu majlis pelancaran yang berlangsung di Bandar Malaysia, Tentera Udara Diraja Malaysia, hari ini.\nS 560e merupakan model S-Class yang julung kalinya didatangkan dengan enjin hibrid sekaligus menandakan permulaan baharu bagi kereta premium mewah bagi keluarga S-Class.\n\n\n\n\n\n\n\n\n\n\n\n\n\n\n\n\n\n\nSistem pemanduan hibrid yang terdapat pada S 560e menggabungkan enjin V6, 367hp dengan output elektrik 90kW (122hp). Model baharu ini mampu berjalan sejauh 50km hasil daripada bantuan bateri litium-ion baharu.\nMeskipun bernadikan petrol dan elektrik, S 560e tetap menawarkan pengalaman mewah sepertimana yang ditawarkan model S-Class lain sebelum ini antaranya Nappa leather, trim ekslusif dan high gloss walnut wood trim.\nRujuk spesifikasi penuh di bawah:\n\n\n\n\nModel\n\n\nS 560 e\n\n\n\nSilinder\nV6\n\n\nEnjin (cc)\n2,996\n\n\nHP/RPM\n476/5500-6000\n\n\nTork (Nm)\n700\n\n\n0-100 km/h (s)\n5.0 saat\n\n\nKelajuan Maksima (km/h)\n250\n\n\nJarak Pemanduan EV (km)\n50\n\n\nKapasiti Bateri (kWh)\n13.5\n\n\nOnboard Charger (kW)\n7.4\n\n\nDurasi Pengecasan (hours)\n6\n\n\nWallbox Charger  Duration (hours)\n1.8\n\n\nEstimated price\nRM 658,888\n\n\n\n\nPada masa sama, Mercedes-Benz Malaysia turut menyajikan pra-tonton istimewa bagi model Mercedes-Benz C-Class 300e dan Mercedes-Benz EQC.\n\n\n\n\n\n\n\n\n\n\n\n\n\n\n\n\n\n\nC 300e merupakan varian baharu dalam keluarga EQ Power. Model ini didatangkan dengan powertrain hibrid plug-in paling menakjubkan yang merupakan perkembangan baharu bagi keluarga C-Class.\nModel ini dilengkapi dengan enjin petrol 2-liter, 4-silinder in-line yang menghasilkan 211hp pada 5,500rpm. Enjin terebut bergerak seiring dengan motor elektrik (122hp) sekaligus menghasilkan kuasa sehingga 320hp pada 4,500-5,500rpm.\nMeskipun Mercedes meletakkan C 300e sebagai kenderaan entry-level tetapi ia mampu mencapai kelajuan 0-100km/j dibawah 5.4 saat dengan kelajuan maksima 250km/j.\nTransmisi automatik 9G-TRONIC memastikan penjimatan tenaga yang efisien di samping menyampaikan tork ekstra ketika gear diturunkan ketika hendak melakukan pintasan.\nDalam perkembangan sama, Mercedes-Benz membentuk semula industri automotif dengan jenama EQ, sekaligus menerajui masa depan mobiliti baharu dengan pratonton EQC 400 4MATIC.\n\n\n\n\n\n\n\n\n\n\n\n\n\n\n\n\n\n\nSekali imbas, rekaan keseluruhan EQC 400 4MATIC tampak luar biasa dan unik. Model ini menawarkan kemampuan sebagai kenderaan harian dalam satu pakej istimewa; sebuah kenderaan elektrik dengan 100 peratus DNA Mercedes.\nRekaan yang jelas di samping penggunaan warna yang ikonik bagi jenama Mercedes, EQC menampilkan gaya elektrik yang avant-garde namun dengan sentuhan mewah yang progresif.\nHasil daripada strategi operasi yang rumit, EQC mampu berjalan sejauh 450km  menurut NEDC.\n\n\nAdvertisements",
        "BERITA ANTARABANGSA\nHonda\nMoto Malaya \n\nHonda Mean Mower: Mesin Potong Rumput Dengan Enjin CBR1000RR \n\n\nPosted on June 12, 2019 by Amirul Azreen \n\n\n\nPada 2014, Honda Mean Mower memegang takhta sebagai World Fastest Lawnmower apabila mampu mencapai kelajuan 187.6km/j hasil bantuan enjin VTR Firestorm yang menjana 108hp.\nHonda Mean Mower kini kembali melakar pencapaian baharu apabila mengukir nama dalam Guinness World Record kategori Fastest Acceleration 0-100mph For A Lawnmower  mencapai kelajuan 0-100mph dibawah 6.285 saat.\nKejayaan itu mampu dilakukan apabila mereka beralih daripada enjin VTR Firestorm kepada CBR1000RR! Honda turut mendakwa bahawa Mean Mower mereka mampu mencapai kelajuan 241km/j sekiranya ditempatkan di litar yang lebih panjang.\n\nBentuk luaran Mean Mower datang daripada model mesin pemotong rumput Honda HF2622 tetapi dengan kerangka khas yang dibina bagi menampung kuasa yang dihasilkan enjin CBR1000RR.\nBagi memastikan jentera Mean Mower layak disenaraikan dalam kategori Fastest Acceleration 0-100mph For A Lawnmower, jentera itu dilengkapi dengan dua bilah pemotong rumput gantian karbon dibahagian bawah.\nSaksikan video Honda Mean Mower menempah nama dalam Guiness World Record:\n\n(SUMBER: Motor1)\nAdvertisements",
        "BERITA ANTARABANGSA\nMoto Malaya \n\nHonda E Prototype Bakal Tawan Pasaran Eropah \n\n\nPosted on March 7, 2019 by Amirul Azreen \n\n\n\nHonda menampilkan buat julung kalinya model Honda e Prototype di Pameran Motor Antarabangsa Geneva 2019, hari ini.\nGeneva bakal menjadi medan di mana Honda bakal mengumumkan visi mereka dalam melahirkan kenderaan elektrik selepas membuat pengumuman bakal beralih kepada penghasilan kenderaan eletrik secara 100 peratus di Eropah menjelang 2025.\nHonda e Prototype menjadi bukti pengeluar kereta Jepun itu serius dalam penghasilan kenderaan elektrik.\nMemiliki reka bentuk kompak bagi memenuhi gaya hidup moden, Honda e Protoype merupakan kombinasi di antara reka bentuk unik dan berteknologi tinggi.\nHonda menjelaskan bahawa kenderaan elektrik itu mampu bergerak sejauh 200km dan memiliki keupayaan fast charging apabila mampu mencapai 80 peratus cas dalam tempoh 30 minit sahaja.\nSlot tempahan akan dibuka secara rasmi di pasaran terpilih sekitar Eropah pada pertengahan tahun ini. Bagaimanapun, pelanggan boleh mendaftar di laman sesawang Honda bagi mendapatkan maklumat terkini.\nSementara itu, Honda turut mempamerkan CR-V Hybrid serba baru serta varian HR-V Sport. Honda turut akan menampilkan beberapa model motosikal terbaru di samping dua jentera Formula 1.\n\nAdvertisements",
        "BERITA TEMPATAN\nCaltex\nKereta\nMercedes-Benz Malaysia \n\nPelanggan Caltex menang Mercedes-Benz GLC 200! \n\n\nPosted on December 13, 2018 by Sep Irran \n\n\n\nSempena dengan kerjasama Chevron Malaysia Limited (Caltex) dan Mastercard baru sahaja menamatkan kempen Tap & Go with Mastercard Contactless at Caltex di mana Encik Chan Kow Chai dari Selangor telah berjaya memenangi sebuah Mercedes-Benz GLC 200 Exclusive Live!\nMenurut Encik Shahid Ahmed, Pengerusi Chevron Malaysia Limited, Kami komited dalam meningkatkan perjalanan setiap pengguna di stesen perkhidmatan kami di seluruh negara dan memastikan Caltex menyampaikan perkhidmatan tambah nilai, di samping produk berkualiti. Sebagai pembekal bahan api pertama di Malaysia yang menyediakan teknologi pembayaran contactless di terminal bayaran, kami yakin perkhidmatan ini akan menjamin kepuasan pengguna kami dalam menyediakan kemudahan dan menjimatkan masa mereka.\n\nChevron juga berkomited untuk menggalakkan perpindahan negara ke pembayaran elektronik dan merealisasikan wawasan Bank Negara Malaysia dalam menghasilkan masyarakat cashless di Malaysia. Dengan sokongan Mastercard, komitmen kami untuk berada di barisan hadapan dalam teknologi pembayaran akan terus menjadi keutamaan dan kami akan sentiasa memaksimumkan usaha untuk memenuhi segala permintaan pelanggan untuk kesenangan masa akan datang, tambah Encik Shahid.\n\nPemenang kempen iaitu Encik Chan Kow Chai berkata Promosi Tap & Go adalah sesuatu yang menarik perhatian saya. Memenangi sebuah kereta baru adalah sesuatu yang saya tidak jangkakan tetapi ia telah menjadi sesuatu yang saya tidak akan lupakan. Caltex selalu menjadi bahan api pilihan saya kerana kualiti bahan bakarnya. Sekarang dengan penambahan pembayaran tanpa sentuh di pam luar, ini telah memberi saya jaminan kepantasan dan kemudahan setiap kali saya mengisi minyak kenderaan saya. \nKempen ini juga telah memberi lebih dari 131 hadiah premium seperti 30 buat skuter Honda BeAT dan 100 kad Mastercard bernilai RM1,000 setiap satu. Untuk maklumat lanjut mengenai promosi dari mereka, layari www.caltex.com.my atau www.facebook.com/Caltex.Malaysia/.\nAdvertisements",
        "BERITA TEMPATAN\nMoto Malaya \n\nJeremias Israel Menghangatkan Rimba Raid 2019 Di Janda Baik! \n\n\nPosted on July 13, 2019 by Amirul Azreen \n\n\n\nSebagai penghargaan terhadap sokongan yang diberikan pada GIVI Rimba Raid 2018, edisi 2019 kembali dan diperhebatkan dengan halangan dan laluan lebih mencabar.\nKejayaan Rimba Raid tidak akan berlaku tanpa kerjasama GIVI yang juga selaku penaja utama.\nBagi memperhebatkan lagi Rimba Raid kali ini, GIVI turut membawa masuk Jeremias Israel daripada Chile yang memikul status sebagai duta GIVI.\n\nJeremias  bekas National Champion dan pelumba Factory Honda Dakar Rally  bukan sahaja akan bertanding di Rimba Raid malaha dia bakal memulakan hubungan dua hala dengan pusat latihan tempatan dengan menganjurkan klinik menunggang motosikal bersama-sama Acoi Pangokolo, pelumba motosikal Trials tempatan.\nKlinik tersebut bakal diadakan di sebuah pusat latihan di Kuala Lumpur pada 20 Julai ini.\nSementara itu, Ketua Pemasaran Rimba Raid, Datuk Kapten Nik Huzlan meluahkan rasa teruja dengan edisi kali ini.\nKami sangat bangga dengan populariti Rimba Raid yang semakin meningkat, dan kami sangat teruja pada idea kerjasama GIVI dalam mewujudkan persekitaran yang kompetitif di mana Perlumbaan Kelas Antarabangsa tidak menimbulkan ketegangan kewangan untuk kami penunggang tempatan.\nPada masa yang sama kita berhati-hati untuk tidak terlepas dari mana kami bermula, di mana amatur dan profesional bersaing dengan motosikal yang sah di jalan raya dan boleh dibeli di kaunter. Kami berusaha untuk mengekalkan Rimba Raid sebagai acara dengan peminat dalam fikiran, tetapi dianjurkan untuk memuaskan profesional yang berpengalaman,jelasnya.\n\nPada masa sama, Kapten Nik turut menyifatkan penyertaan Jeremias bakal membantu memperkukuhkan jenama Rimba Raid terutamanya di peringkat antarabangsa.\nBagi Jeremias, Rimba Raid bukan hanya medan untuk mencapai kemenangan seperti kejohanan lain sebaliknya ia turut menjadi tempat untuknya berkongsi ilmu dan pengalaman dengan peserta lain.\nSebagai pelumba profesional motivasi yang paling penting bagi saya ialah bersaing dan menang, tetapi ketika saya semakin matang saya kini mahu berkongsi skil dan pengalaman sedia ada kepada pelumba lain, jelasnya.\nRimba Raid 2019 bakal berlangsung di Rimba Valley Motocamp, Janda Baik pada 27 dan 28 Julai 2019!\nAdvertisements",
        "BERITA TEMPATAN\nMoto Malaya \n\nBawa Pulang Kereta Kia Serendah RM8,000 Di Kia Pre-Owned Fest! \n\n\nPosted on June 26, 2019 by Amirul Azreen \n\n\n\nPengedar rasmi kenderaan Kia, Naza Kia Malaysia menganjurkan Kia Pre-Owned Fest di Naza Automall Petaling Jaya dengan hampir 200 model Kia akan ditawarkan dengan harga bermula serendah RM8,000!\n\nHampir 200 unit Kia dari model Picanto hingga Sorento akan dijual pada 28 hingga 30 Jun ini. Selain itu, setiap model Kia turut akan dipamerkan di Naza Automall agar pengunjung dapat melihat dengan lebih dekat.\nPengunjung yang hadir juga akan disajikan dengan pelbagai makanan dan minuman serta aktiviti termasuk cabutan bertuah!\nNaza Automall dibuka dari jam 9.30 pagi hingga 6 petang sepanjang Kia Pre-Owned Fest berlangsung. Untuk maklumat lanjut layari www.kia.com\nAdvertisements",
        "BERITA TEMPATAN\nMalaysian Cub Prix Racing\nMoto Malaya\nPETRONAS AAM Malaysian Cub Prix \n\nCub Prix: Fazrul Harapkan Tuah Di Batu Kawan \n\n\nPosted on April 10, 2019 by Amirul Azreen \n\n\n\nPelumba pasukan AHM Motorsports Yamaha Racing, Ahmad Fazrul Sham, mengharapkan tuah menjelang saingan Cub Prix Malaysia PETRONAS yang akan berlangsung di Pulau Pinang, hujung minggu ini.\n\nFazrul menamatkan saingan di kedudukan kelima sementara rakan sepasukan, Md Shahzul Naim di tempat ke-11 di Jasin, Melaka, baru-baru ini.\n\nBagaimanapun, Fazrul berazam untuk menaiki podium di Batu Kawan kali ini dan mengharapkan tuah memihak pasukannya.\nKami mempamer aksi diluar jangkaan sewaktu di Jasin, namun nasib tidak begitu menyebelahi kami setelah Iqbal terjatuh manakala saya pula mengalami sedikit masalah ketika sesi kelayakan.\n\nJentera kami berada dalam keadaan baik, saya kekal konsisten dengan menempatkan diri dalam kelompok lima terbaik ketika di Jasin jadi saya yakin dalam memberi cabaran di Batu Kawan.\nMudah-mudahan dengan sedikit tuah, kami dapat menaiki podium minggu ini, jelasnya.\nAdvertisements",
        "BERITA TEMPATAN\nHonda\nMoto\nMoto Malaya \n\nMalaysia Autoshow 2019: Honda Civic Type R Mugen Concept Paling Curi Tumpuan! \n\n\nPosted on April 12, 2019 by Amirul Azreen \n\n\n\nHonda Malaysia memperkenalkan model Civic Type R dengan kit Mugen Concept, jentera Front-Wheel Drive (FWD) terpantas di dunia buat julung kalinya di Malaysia Autoshow 2019.\nSejajar dengan tema tahun ini Mobility For All, booth pameran Honda memaparkan beberapa revolusi teknologi terbaru yang akan dikongsikan bersama pengunjung yang hadir.\nSelain daripada Civic Type R Mugen Concept, Honda turut menampilkan beberapa model lain antaranya CR-V Mugen Concept, Jazz Mugen dan BR-V Special Edition (SE). Bukan itu sahaja, pengunjung juga boleh tinjau dengan lebih dekat beberapa model baharu yang boleh dilancarkan antarnaya HR-V RS dan HR-V Sport Hybird i-DCD.\nPengarah Urusan dan Ketua Pegawai Eksekutif Honda Malaysia, Toichi Ishiyama melihat Malaysia Autoshow 2019 sebagai platform terbaik dalam mempamerkan kejayaan Honda dalam bidang teknologi.\n\nKami komited dalam menawarkan produk yang diterapkan teknologi tinggi agar dapat menggembirakan pelanggan. Civic Type R merupakan model paling menonjol di antara produk Honda yang lain kerana ia membawa pakej terbaik dalam kelasnya.\nBukan sahaja mampu dipandu di atas jalan raya di Malaysia, model ini juga berkebolehan untuk digunakan di atas litar lumba, jelasnya.\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nPerodua \n\nSUV Perodua Aruz 2019 dilancarkan secara rasmi! Dari RM72,900 \n\n\nPosted on January 15, 2019 by Sep Irran \n\n\n\nSetelah sekian lama dalam perancangan masa depan Perodua, SUV 7-tempat duduk terkini iaitu Perodua Aruz 2019 telahpun dilancarkan secara rasmi sebentar tadi. Seperti yang telah diumumkan oleh Perodua awal bulan ini, terdapat dua varian yang boleh dipilih oleh para pelanggan iaitu X dan AV (Advance).\n\nMenurut Presiden dan Ketua Pegawai Eksekutif Perodua, Dato: Zainal Abidin Ahmad, Permintaan SUV semakin meningkat di seluruh dunia, kedudukan memandu lebih tinggi, penglihatan yang baik serta ruang yang luas dan dalam masa yang sama mengekalkan tapak yang kompak. Dengan kesemua ciri tersebut, kenderaan ini mempamerkan gaya hidup aktif, mencabar dan beraspirasi.\n\nKedua-dua varian menggunakan pakej enjin yang sama iaitu 1.5-liter empat-silinder DOHC Dual VVT-i yang mampu menjana 100hp @ 6,000rpm dan 133Nm @ 4,200rpmtork maksimum. Segala kuasa tersebut dikawal dengan menggunakan sistem transmisi 4-kelajuan dengan kawalan elektronik (E-AT) yang memberi gaya pemanduan yang mudah dan juga selesa kepada pelbagai jenis pemandu.\n\nPerodua Aruz juga telah dilengkapi dengan Sistem Melahu Eko (Eco Idle) untuk memberi kecekapan bahan api sehingga 15.6 km/l dimana ia telah diiktiraf oleh kerajaan sebagai Kenderaan Cekap Tenaga (EEV). Dengan tangki petrol berkapasiti 45 liter, secara teori Perodua Aruz 2019 boleh bergerak sejauh 700km sebelum anda perlu mengisi semula!\n\nCiri yang paling menarik bagi model SUV terkini dari Perodua adalah sistem bantuan pemanduan selamat atau ASA (sistem bantuan pemanduan yang membantu mengurangkan risiko pelanggaran) yang telah dipertingkatkan lagi iaitu ASA 2.0. Ciri baharu ini merangkumi aspek-aspek seperti:\n\nPengesan pejalan kaki sehingga 50 km/j\nAmaran Pra-Pelanggaran sehingga 100km/j\nSistem Brek Pra-Pelanggaran sehingga 80km/j\nKawalan Kesilapan Menekan Pedal(Pedal Misoperation Control)\n\n\nCiri-ciri menarik lain yang telah memberi penarafan keselamatan 5-bintang ASEAN NCAP adalah Kawalan Kestabilan Kenderaan (VSC), Bantuan Mula-Daki (HSA), ISOFIX dan enam beg udara. Spesifikasi menarik lain termasuk:\n\nAkses Pintar dengan Butang Mula/Henti Enjin\nRadio skrin sesentuh dengan paparan kamera undur\nPenghawa dingin digital dengan dua tetapan memori\nCorong penyaman udara untuk penumpang belakang\nRim aloi dwi-tona 17-inci\nAlat pembaca kad tol terbina dalam\nLampu depan LED dengan fungsi Follow-Me-Home (Advance sahaja)\nLampu kabus (Advance sahaja)\nRel bumbung (Advance sahaja)\n\n\n\nTerdapat lima tawaran warna berbeza iaitu Ivory White, Glittering Silver, Electric Blue, Granite Grey dan warna baharu, Amazon Green. Setiap model Perodua Aruz dilengkapi dengan waranti selama lima tahun atau 150,000km. Harga rasmi yang akan ditawarkan oleh Perodua bagi model Aruz 1.5 adalah dari RM72,900 hingga RM77,900 (harga atas jalan tanpa insurans).\nThis slideshow requires JavaScript.\nMulai 9 Januari, setiap pembelian insurans motor Perodua Total Protect Plus juga akana mendapat Perodua Auto Assist percuma, penamaan pemandu percuma tanpa had, elaun banjir sehingga RM1,000 dan perlindungan Kemalangan Peribadi sehingga RM10,000.\n\nPerodua juga menawarkan pakej aksesori GearUp dengan harga permulaan RM450 (harga asal RM500) yang mengandungi tiga aksesori menarik iaitu visor pintu, tempat letak beg dan pengalas gegelung. Untuk maklumat lanjut, kunjungi mana-mana pusat jualan rasmi Perodua atau layari www.perodua.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nLebih 50 Peratus Rakyat Malaysia Tak Tahu Cara Penjagaan Kereta? \n\n\nPosted on May 2, 2019 by Amirul Azreen \n\n\n\nPercaya atau tidak, lebih daripada 50 peratus rakyat Malaysia tidak memiliki pengetahuan asas mengenai penjagaan kereta meskipun ia faktor perkara penting bagi setiap pemilik kenderaan.\nMenyedari perkara ini, Bosch Automotive Aftermarket melancarkan kempen Drive for Live bagi mendidik orang awam tentang kepentingan penjagaan kereta termasuk penggunaan alat ganti berkualiti.\n\n\nMajlis turut dilancarkan Menteri Pengangkutan, YB Anthony Loke bersama Timbalan Menteri Wanita, Keluarga dan Masyarakat, YB Hannah Yeoh.\n\nPengarah Penjualan Dan Pemasaran Bosch Automotive Aftermarket Asia Tenggara, Marcio Coelho mendapati kurang ilmu pengetahuan mengenai penjagaan kereta memberi impak besar terhadap pemandu.\nMenerusi kajian yang kami lakukan pada 2018, kami mendapati lebih 50 peratus rakyat Malaysia kurang pengetahuan asas mengenai penjagaan kereta dan apakah kesannya terhadap penumpang, kereta dan keselamatan di jalan raya.\nMenerusi kempen Drive for Live, Bosch akan melengkapkan pemandu dengan ilmu asas penjagaan kereta bagi membantu mereka sekiranya kenderaan mengalami kerosakkan, katanya.\nKempen Drive for Life akan berjalan selama tiga tahun yang akan dilaksanakan dalam tiga peringkat  Educate, Engage dan Empower.\nAntara aktiviti yang akan berlangsung adalah, bengkel ilmu bagi mendidik pemilik kereta mengenai asas penjagaan, tip pemanduan selamat bagi pemandu baharu termasuk membantu dalam melahirkan mekanik pada masa akan datang.\n\nSelain itu, segmen #BoschEmpowersWomen turut akan dijalankan bagi mengetengahkan idea bahawa penjagaan kereta bukan hanya tugas lelaki susulan laporan kajian mendapati hanya satu peratus pemandu wanita yang tahu cara bagi menangani masalah kerosakkan kereta.\nBosch yang turut sama dengan Petron akan menawarkan pemeriksaan percuma kepada setiap kenderaan sempena balik kampung pada 18-19 Mei serta 25-26 Mei ini di beberapa stesen minyak Petron terpilih di sekitar Lembah Klang.\nAdvertisements",
        "BERITA TEMPATAN\nMoto Malaya \n\nBMW Motorrad Bakal Dominasi Pasaran Skuter Malaysia? \n\n\nPosted on April 26, 2019April 26, 2019 by Amirul Azreen \n\n\n\nBMW Motorrad mempersembahkan empat model baharu yang bakal menggegar arena pemotoran dua roda di Malaysia dalam satu majlis pelancaran yang berlangsung di TPC Kuala Lumpur, hari ini.\n\nModel yang diperkenalkan hari ini melibatkan dua skuter terbaru, BMW C 400X dan C 400GT, jentera enduro F 750GS dan BMW R 1250 RT sebuah jentera pengembara dinamik.\n\nSementara itu, Pengarah Urusan BMW Group Malaysia, Harald Hoelzl melihat BMW Motorrad sebagai platform membuktikan kebolehupayaan pengeluar jentera Jerman itu dalam arena dua roda.\n\nKami telah mendemonstrasikan kepakaran kami dalam aspek kebolehpercayaan, inovasi alaf baharu, kejuruteraan yang cemerlang, reka bentuk penular trend serta kaedah pembuatan yang bertanggungjawab dengan portfolio motosikal premium kami daripada BMW Motorrad  yang kesemuanya telah memperkukuhkan kedudukan kami sebagai peneraju dalam segmen motosikal premium di peringkat global juga Malaysia, katanya.\n\nMembuat penampilan sulung di Malaysia, BMW F 750 GS dan BMW R 1250 RT didatangkan dengan enjin berteknologi tinggi yang telah disempurnakan untuk mencapai tahap kuasa dan tork yang efisien bagi mencapai pengalaman tunggangan yang luar biasa.\n\nBagaimana, tumpuan terarah kepada model skuter,BMW C 400 X dan BMW C 400 GT yang dilengkapi dengan enjin baharu bagi mengatasi kesesakan jalan raya di Malaysia terutamanya di sekitat Lembah Klang.\nHarga bagi kedua-dua skuter adalah sekitar RM44 ribu sementara BMW R 1250 RT adalah RM139 ribu manakala F 750GS sekitar RM7o ribu.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nBMW\nS 1000 RR \n\nImej Dan Spesifikasi BMW S 1000 RR 2019 Dibocorkan! \n\n\nPosted on October 31, 2018 by Zarul Faiz \n\n\n\n\nImej paten dan lembaran spesifikasi bagi model BMW S 1000 RR 2019 telah dibocorkan atas talian.\nMotosikal ini adalah sebuah motosikal serba baharu dengan penggayaan dan casis yang baharu.\nKeluaran kuasa motosikal ini juga turut dipertingkatkan.\n\n\nPara penggemarnya sudah pasti sedia maklum bahawa BMW Motorrad sedang membangunkan model BMW S 1000 RR 2019. Apa yang masih lagi menjadi tanda tanya adalah bagaimanakah rupa bentuk model yang terkini berkenaan.\nBaru-baru ini, sebuah wakil pengedar BMW nampaknya terlalu teruja dengan kemunculan model ini dan telah memuat naik kedua-dua imej permohonan paten rasmi dan lembaran spesifikasi penuh bagi model S 1000 RR di atas talian iternet. Motosikal superbike baharu itu sepatutnya dilancarkan secara rasmi di pertunjukan EICMA yang akan berlangsung dalam masa seminggu dari sekarang.\nBegitu banyak yang boleh diperkatakan berdasarkan imej yang telah dimuat naik. Apa yang pasti, motosikal baharu ini tidak syak lagi telah dipertingkatkan dengan begitu ketara sekali.\n\nSebagai permulaannya, model 2019 ini tampak lebih kompak, Bahagian ekornya telah dipendekkan dan berbentuk lebih kecil. Roda hadapannya terletak lebih rapat dengan reraup bahagian bawahnya, manakala roda belakangnya kini lebih dekat dengan bahagian tengah badannya.\nPanel badannya juga telah direka bentuk semula dari mula dan nampaknya dililit sekeliling casis dan enjinnya dengan begitu kemas. BMW juga telah melengkapkannya dengan lampu hadapan yang sekata, dan bukannya dari jenis tidak simetri. Lohong masukan udara tengah dikekalkan sebagai warisan daripada model yang sebelumnya. Bentuk tangki bahanapinya masih mengekalkan identiti model S 1000 RR.\nKerangka baharunya juga ketara. Bermula dengan lengan ayun yang dipaut menegak, ia tertonjol hampir melintang di atas bekas enjin sebelum meluncur ke atas menuju ke headstock. Ia tampak seperti kerangkanya itu meliputi enjinnya dengan kemas.\nKami agak terkejut apabila mendapati yang ianya menggunakan seksyen keluli trellis yang terdedah bagi sub-rangka pelana penunggangnya. BMW telah menggunakan sub-rangka box-section sebelum ini. Sub-rangka keluli trellis tersebut kelihatan seperti sesuatu yang lebih kerap didapati pada model KTM, MV Agusta, Triumph, dan lain-lain.\nApabila dilihat dengan lebih teliti, anda akan dapati yang lengan ayunnya dipaut dari sebelah bawah. Di mana reka bentuk ini bukannya sesuatu yang baharu, ianya hanyalah digunakan MotoGP pada ketika ini. Ke semua motosikal superbike yang lain memaut lengan ayun mereka dari sebelah atas. Para pengeluar memilih kaedah pautan atas kerana mereka memerlukan ruang untuk merumahkan exhaust colector. BMW bagaimanapun telah berjaya mengatasi masalah ini.\nEnjinnya masih lagi sebuah enjin inline-Four, tetapi, ia kini tertera sebagai 207hp pada lembaran spesifikasinya. Daya kilasnya juga telah ditingkatkan kepada 113Nm.\nKini, kita hanya boleh menunggu sahaja untuk minggu hadapan apabila BMW Motorrad mendedahkan gambar dan lembaran spesifikasi mereka untuk mengesahkan ke semuanya.\n\nAdvertisements",
        "BERITA ANTARABANGSA\nBMW Motorrad\nS 1000 RR\nWSBK \n\nBMW S 1000 RR Telah Siap Sedia Untuk WorldSBK Musim 2019 \n\n\nPosted on January 30, 2019 by Zarul Faiz \n\n\n\n\nJentera BMW S 1000 RR WorldSBK 2019 telah diperkenalkan di Portugal.\nCiri-ciri pada motosikal ini mempamerkan komponen-komponen berteknologi tinggi.\nSelain itu, terdapat beberapa buah ciri-ciri lain yang menarik.\n\n\nBMW Motorrad telah memperkenalkan jentera pencabar S 1000 RR WorldSBK musim 2019 baharu di Portugal pada malam semalam. Bagaimana pun. mereka hanya menyiarkan gambar bagi pasukan Shaun Muir Racing (SMR) dan para penunggang Tom Sykes dan Markus Reiterberger.\nAsphalt & Rubber pula telah menghantar jurugambar mereka, Steve English, untuk menangkap gambar-gambar yang berikut. Dan di sini, kami persembahkannya.\nBrek ibu jari\nCiri paling menarik yang boleh dilihat pada jentera ini adalah tuil brek ibu jari pada jentera Tom Sykes. Brek ibu jari semakin menjadi kebiasaan dalam dunia perlumbaan di mana lebih ramai penunggang menjuntaikan kaki mereka sewaktu pembrekan keras. Satu-satunya cara untuk mengaktifkan brek belakang sewaktu kaki kanan terjuntai adalah dengan menggunakan tuil brek ibu jari.\n\nSelain itu, brek ibu jari juga membolehkan penunggang untuk menekannya secara perlahan sewaktu mengiring dalam selekoh bagi memperkemaskan laluan mereka. Ia juga mungkin dapat membantu dalam mengawal wheelie ketika keluar dari selekoh.\nButang pelbagai warna pada palang pemegang mengawal kelengkapan elektronik motosikal seperti pengehad kelajuan laluan pit, kawalan cengkaman, pemetaan enjin, dan lain-lain lagi.\n\nLengan ayun\nLengan ayun pada jentera perlumbaan S 1000 RR WorldSBK ini tampak serupa seperti yang ada pada unit standard. Bagaimana pun, ruang berongga (tempat terletaknya kemasan Regina dan Akrapovic) telah diisi penuh, kemungkinan besar bagi menambah keteguhannya.\n\nLengan ayun standard BMW S 1000 RR 2019 kelihatan sama seperti unit perlumbaan. Ini menunjukkan komitmen BMW Motorrad dalam membolot kejohanan WorldSBK dan juga kejohanan perlumbaan superbike yang lain, dengan mereka bentuk sebuah jentera yang telah pun siap sedia untuk perlumbaan.\nAngkup brek hadapan Nissin\nKejutan utama adalah angkup brek hadapan Nissin dan bukannya jenama Brembo seperti kebiasaannya. Pengeluar brek dari Jepun itu telah berusaha untuk memecahkan monopoli Brembo dalam dunia perlumbaan. Walau apa pun jua, kami berharap yang Nissin dapat menggunakan pengalaman yang diperolehi dalam WSBK dan menerapkannya pada produk awam mereka.\n\nSumber: Asphalt & Rubber\nGambar oleh: Steve English bagi Asphalt & Rubber\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya\nmotogp \n\nDemam MotoGP Di Litar Antarabangsa Sepang Kembali Buat Kali Ke-20! \n\n\nPosted on July 16, 2019 by Amirul Azreen \n\n\nDemam MotoGP kembali di Malaysia dengan Litar Antarabangsa Sepang (SIC) sekali lagi menerima kunjungan saingan MotoGP buat kali ke-20 pada 1 hingga 3 November ini.\nSempena dengan ulangtahun ke-20 MotoGP di Malaysia, SIC berazam untuk memberikan pengalaman terbaik kepada orang ramai dan pelumba yang bakal bertandang ke Sepang nanti.\nLitar sepanjang 5.543 kilometer itu  yang lahir daripada buah fikiran Perdana Menteri,Tun Dr Mahathir Mohamad pada tahun 1999  kini telah pun menjadi antara tumpuan utama bagi sukan permotoran di rantau Asia Tenggara.\nLitar Sepang berjaya melahirkan ramai pelumba tempatan bertaraf dunia bermula dengan Shahrol Yuzy, Zulfahmi Khairuddin, Adam Noordin dan Azlan Shah Kamaruzaman.\nJumlah pengunjung yang hadir turut menampakkan peningkatan mendadak sekaligus menyaksikan edisi MotoGP di Sepang tahun lalu merekodkan kunjungan lebih 169,827 penonton!\nAcara tahun ini dijangka lebih hebat tatkala selaras dengan sambutan ulangtahun ke-70 MotoGP.\nPengerusi SIC, Tan Sri Azman Yahya menyifatkan pusingan MotoGP di Sepang tahun ini akan mengukir sejarah baharu.\nSIC amat berbesar hati kerana dapat menjadi saksi kepada sambutan ulangtahun ke-20 GP Malaysia dan ulangtahun ke-70 MotoGP.\nKami telah bekerja keras selama 20 tahun ini bagi memastikan kualiti GP Malaysia berada di tahap tertinggi dan anugerah GP Terbaik bagi tahun 2012 dan 2017 merupakan bukti komitmen kami, jelasnya.\nPada masa sama, tahun ini juga menyaksikan Shell kekal menjadi penaja utama GP Malaysia buat kali ke-10.\nKami berbesar hati kerana mendapat penaja yang setiap seperti Shell yang telah bersama kami sejak 2009. Pelbagai kejayaan telah kami capai bersama-sama, tambah Tan Sri Azman.\nTerdahulu, SIC dan Shell Malaysia mengumumkan pelbagai aktiviti menarik menanti peminat MotoGP antaranya MalaysianGP Superfan Contest dengan pemenang akan mendapat dua tiket menyaksikan Shell Malaysia MotoGP di Sepang dengan pengalaman belakang tabir eksklusif!\nSementara itu, promosi Shell Biker Chop Chop yang telah pun berjalan sejak Jun lalu hingga Ogos menawarkan peluang untuk membeli tiket MotoGP Shell Hillstand dengan harga diskaun termasuk peluang untuk memenangi cenderamata rasmi Ducati. Untuk melayakan diri, orang ramai hanya perlu mengumpul setem digital menerusi aplikasi WeChat dengan membeli Shell Advance AX5, AX7 atau Ultra atau mengisi minyak bernilai RM6 ke atas dalam satu resit.\nBagi mereka yang tinggal di luar Kuala Lumpur, terutamanya di Kuantan, Pahang, Shell Malaysia bakal membawakan sesi siaran langsung MotoGP! Ikuti perkembangan lanjut di laman sosial Shell.\nMenurut Tan Sri Azman lagi, harga tiket tahun ini kekal seperti tahun lalu bagaimanapun, terdapat cukai hiburan sebanyak 25 peratus dikenakan oleh kerajaan pusat.\nSaya mengesyorkan agar orang ramai untuk cepat mendapatkan tiket sebelum habis, tambahnya.\nTiket boleh didapati di www.sepangcircuit.com.\nAdvertisements",
        "BERITA ANTARABANGSA\nMoto Malaya \n\nMV Augusta Superveloce 800 Akan Dilancarkan Tahun Depan! \n\n\nPosted on May 22, 2019 by Amirul Azreen \n\n\n\nJika anda mengikuti perkembangan MV Augusta di laman sosial, pastinya berita ini bukan satu kejutan apabila mereka memberikan tayangan sneak peek bagi jentera yang bakal diperkenalkan tahun hadapan.\nSuperveloce 800 buat julung kalinya dipertontonkan kepada orang ramai ketika di EICMA tahun lalu dalam bentuk konsep.\n\nRekaan keseluruhan Superveloce seakan mendapat suntikan DNA model 500 Three pada tahun 1960 yang ketika itu membantu pelumba Giacomo Agostini melakar nama dalam sejarah sukan permotoran.\nSumber: MotorcyclesClassic\nMeskipun tiada maklumat mengenai spesifikasi jentera tersebut namun menurut Ride Apart, MV Augusta mungkin menggunakan enjin 798cc tiga silinder yang dipinjamkan daripada F3  yang menghasilkan 148hp dan mampu mencapai kelajuan 240 km/j.\nMenurut perkongsian di laman Instagram @mvagustamotor, Superveloce 800 akan dilancarkan pada 2020 jadi kemungkinan model terbabit boleh didapati sekitar hujung tahun ini.\nAdvertisements",
        "aprilia\nBERITA ANTARABANGSA\nEICMA\nRS 660 Concept \n\nAprilia RS 660 Concept Diperkenalkan Di EICMA 2018 \n\n\nPosted on November 8, 2018 by Zarul Faiz \n\n\n\n\nKami telah melaporkan desas-desus mengenai Aprilia sedang membangunkan sebuah motosikal kelas pertengahan dua silinder.\nModel Aprilia RS 660 Concept telah diperkenalkan di acara EICMA 2018.\nEnjinnya adalah sebuah enjin parallel-Twin yang berasaskan model RSV4 1100/Tuono 1100 V4.\n\n\nKami telah menyiarkan laporan mengenai khabar angin yang mengatakan Aprilia sedang membangunkan sebuah motosikal kelas pertengahan dua silinder pada bulan Ogos yang lalu, berdasarkan satu laporan oleh Asphalt & Rubber. Dan kini ternyata mereka mempunyai jaringan risikan yang amat bagus sekali, kerana Aprilia telah memperkenalkan model Aprilia RS 660 Concept di acara pertunjukan EICMA 2018.\nKhabar Angin Mengenai Motosikal Supersport Kelas Pertengahan Dua Silinder Aprilia Tampak Semakin Benar\n\nSeperti mana yang telah kita sedia maklum dari desas desusnya itu, enjinnya berdasarkan kepada enjin model RSV4 1100/Tuono 1100 V4 yang telah lama berkhidmat, kecuali untuk dua silinder belakangnya. Pengecualian bahagian belakang silinder ini menjadikan enjin RS 660 sebuah enjin parallel-Twin.\nKebenaran Mengenai Enjin Parallel-Twin\nPasaran kita mungkin mempunyai tanggapan buruk berkenaan enjin parallel-Twin dalam model Kawasaki ER-6 dan Versys 650 sebelum ini. Bagaimana pun, enjin parallel-Twin adalah sebuah enjin yang lebih kompak dan ringkas berbanding enjin V-Twin. Ianya juga lebih murah untuk dihasilkan.\n\nSebuah enjin V-Twin memerlukan ruang depan-ke-belakang yang lebih besar dalam kerangkanya, dan dengan itu menyebabkan lengan ayunnya dipendekkan bagi membolehkannya memperolehi jarak antara roda yang pendek. Namun begitu, lengan ayun yang lebih pendek juga akan menghasilkan lebih banyak daya tangensial dari rantai, yang mana akan menyebabkan bahagian belakangnya mendekam sewaktu pemecutan dan mengangkat roda hadapan. Ini bermakna penunggang tidak boleh memulas penuh pendikit dengan awal bagi mengelakkan motosikal tersasar sewaktu memasuki selekoh. Lihat sahajalah betapa kontotnya lengan ayun pada motosikal Ducati Panigale.\nSelain itu, jika anda letakkan silinder hadapan sebuah enjin V-Twin lebih rapat ke hadapan bagi memberikan lebih banyak beban pada roda hadapan, anda mungkin tidak dapat menggunakan sudut stereng yang luas. Seperti mana yang kita ketahui, sudut stereng yang lebih luas membantu dengan tahap kelincahan motosikal. Benar, anda boleh sengetkan silindernya ke atas. Tetapi, ini pula akan menyebabkan anda tidak mempunyai berat yang mencukupi pada roda hadapan. Selain itu, motosikal kini menjadi lebih tinggi bagi memuatkan bahagian atas penutup kepala silinder.\n\nSebuah enjin parallel-Twin (atau mana-mana enjin selari) dapat menyelesaikan pelbagai masalah pempakejan. Terdapat banyak ruang di belakang silinder bagi merumahkan badan pendikit dan penyerap hentakan. Anda boleh sengetkan silindernya ke arah roda hadapan.\nAntara manfaatnya adalah:\n\nLebih banyak beban pada roda hadapan.\nLengan ayun yang lebih panjang memberikannya jarak antara roda yang pendek dan pengurangan dekaman bahagian belakang.\nPenyerap hentakan belakang tidak terdedah dengan haba dari kepala ekzos seperti dengan enjin V-Twin atau V-Four.\nBadan pendikit boleh menembak campuran udara/bahanapi dengan lebih lurus ke dalam kebuk pembakaran.\nPenyejukan yang lebih cekap.\n\n\nEnjin parallel-Twin mempunyai daya penyejukan yang lebih cekap kerana kedua-dua silinder menghadap aliran udara. Sebab itulah mengapa para penunggang motosikal berenjin V-Twin atau V-Four terasa seperti bahagian dalam peha mereka dipanggang.\nKembali kepada RS 660, kami berharap yang Aprilia akan menggunakan penjarakan aci engkol yang berbeza berbanding sudut 180 tradisional. Engkolan 270 seperti yang ada pada Triumph Bonneville meniru sudut 90 V-Twin dari segi gegaran enjin dan perwatakan tork.\n\nAprilia inginkan sebuah motosikal kelas pertengahan yang kompak, ringan, dan lincah, dan dengan itu, sebuah enjin parallel-Twin cukup sesuai sekali untuk tugas ini. Aprilia telah mereka bentuk motosikal konsep RS 660 mirip jentera perlumbaan 250cc mereka. Kerangka aluminium (digilap) motosikal ini menggunakan enjinnya sebagai stressed member. Lengan ayunnya juga buatan aluminium dan melengkung melewati ekzos di sebelah kanan. Terdapat ruang bagi penyerap hentakan untuk dipaut terus kepada lengan ayun dalam posisi tengah.\nAprilia juga telah memperkenalkan konsep Aprilia Active Aerodynamics (A3) dengan model RS 660 ini. Bak namanya itu, motosikal ini mempunyai kebolehan untuk mengubah profil aerodinamik hadapannya mengikut jumlah downforce yang dikehendaki.\n\nAprilia mengatakan bahawa model RS 660 akan dihasilkan untuk Eropah, Amerika dan Asia.\n\nAdvertisements",
        "BERITA ANTARABANGSA\nThruxton TFC\ntriumph\nTriumph Factory Custom\nTriumph Motorcycles \n\nModel Triumph Thruxton TFC 2019 Lancarkn Rangkaian Triumph Factory Custom \n\n\nPosted on January 23, 2019 by Zarul Faiz \n\n\n\n\nTriumph Thruxton TFC 2019 telah dilancarkan.\nIa juga menyepak mula rangkaian Triumph Factory Custom.\nModel Thruxton TFC ini bukan sekadar sebuah Thruxton R yang dicat semula.\n\n\nTriumph Motocycles telah melancarkan model yang cukup menakjubkan dan mengagumkan, Triumph Thruxton TFC 2019. Dan dengan pelancaran model tersebut, Triumph secara rasminya telah melancarkan rangkaian Triumph Factory Custom pada masa yang sama.\nPrototaip Thruxton TFC telah dilihat sedang menjalani ujian jalan raya pada awal bulan ini. Dan kini ia telah sedia untuk menarik perhatian dan menggoda para penggemar motosikal.\n\nPada masa yang sama, rangkaian Triumph Factory Custom ini membolehkan para pemilik mencipta motosikal yang dikhususkan yang tidak terbatal warantinya, walaupun setelah dikhususkan sehingga menjadi sebuah jentera Frankenstein yang tidak praktikal dan tidak boleh ditunggang. Ini bermakna motosikal TFC akan masih mengekalkan nilainya, jika tidak bertambah nilainya.\n\nTarikan Penggayaan\n\nPelitup perlumbaan bubble karbon fiber, dapra hadapan, pelitup pelana, pelindung buku lali, dan peredam ekzos.\nCiri halus termasuklah apit tiga atas billet, penghadang angin bertinta,\npelana kulit dengan jahitan, penutup tempat isian bahanapi billet.\nLampu hadapan dan belakang LED.\nSkema warna dilegapkan dengan jalur pinstripe emas.\n\nTriumph bukan sekadar mengambil sebuah motosikal Thruxton R dan mengecatnya semula, sebaliknya, model Thruxton TFC ini dilengkapi dengan pelbagai kemaskini\n\nKemaskini Prestasi\n\nKomponen enjin yang lebih ringan, omboh berkemampatan tinggi, lohong yang dirombak semula, cam berprofil lebih tinggi, peredam ekzos Vance & Hines menambah 9.8hp, menjadikannya 105hp. Tork ditingkatkan menjadi 115Nm.\nBeratnya dikurangkan menjadi 198kg dengan panel badan karbon fiber, selain daripada bahagian dalaman enjin yang diolah semula.\nPengurangan berat tambahan datang dari rel penyangga enjin aluminium, penanggalan madgad belakang, serta bateri yang lebih ringan.\n\n\nKemaskini Pengendalian\n\nFork hlins NIX30 boleh laras sepenuhnya, peningkatan dari fork Showa BFF.\nPenyerap hentakan belakang piggyback hlins yang boleh dilaras.\nAngkup brek Brembo M4.34 Monobloc.\nMod penunggangan yang dikemaskini, kawalan cengkaman, dan ABS.\nTayar Metzeler Racetec RR.\n\n\nPakej Istimewa\n\nHanya 750 unit sahaja yang akan dibina. Setiap satu dengan nombor bersiri.\nPek penyerahan TFC dan sijil ditandatangani oleh Ketua Pegawai Eksekutif Nick Bloor.\nBuku binaan khusus yang diperibadikan.\nPelitup motosikal TFC.\n\n\nTidak sabar rasanya ingin melihat motosikal ini apabila ia tiba di Triumph Motorcycles Malaysia! Motosikal Thruxton R adalah motosikal caf racer yang terbaik pernah kami tunggang uji, jadi kami tidak sabar untuk menguji kehebatan model Thruxton TFC ini!\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nPerodua \n\nPerodua X-Concept  Masa hadapan Perodua cerah! \n\n\nPosted on November 23, 2018 by Sep Irran \n\n\n\nPerodua memberi peluang kepada para pengunjung Pameran Motor Antarabangsa Kuala Lumpur 2018 (KLIMS18) untuk melihat keupayaan masa hadapannya,terutama sekali dari segi konsep reka bentuk. Model yang paling penting anda perlu lihat adalah Perodua X-Concept iaitu sebuah model yang mempamerkan masa hadapan Perodua yang cerah dan juga futuristik.\n\nSudut pameran KLIMS18 Perodua menawarkan satu kilasan kepada arah yang mungkin kami jejak untuk memenuhi jangkaan para pelanggan kami yang sentiasa berkembang, kata Presiden dan Ketua Pegawai Eksekutif Perodua, Datuk (Dr) Aminar Rashid Salleh.\nBertemakan Illumination (pencahayaan), sudut pameran Perodua menggambarkan visi dan cita-cita kami untuk terus mencetuskan idea-idea yang sejajar dengan keperluan dan kehendak pelanggan masa hadapan kami, katanya.\n\nTurut diperkenalkan hari ini di Perodua Illumination adalah X-Concept, sebuah kenderaan konsep berteknologi tinggi yang menuju ke arah aspirasi dan gaya hidup masa hadapan. Para pengunjung dialu-alukan untuk berhubung dengan pasukan Penyelidikan dan Pembangunan (R&D) Perodua dengan memberi maklum balas dan pandangan mereka terhadap X-Concept, tambah Datuk (Dr) Aminar.\n\nMengambil bentuk dinamik hatchback, ciri-ciri menarik Perodua X-Concept termasuk gril hadapan dan logo Perodua yang diterangi LED, lampu hadapan LED berbentuk Y, lampu isyarat membelok yang berurutan dan pintu jenis sway yang mendedahkan ketiadaan pilar B apabila dibuka.\nPada bahagian dalaman, X-Concept mempunyai susun atur papan pemuka futuristik yang mengelilingi panel instrumen TFT, skrin sesentuh tengah 12.9 inci dan stereng futuristik flat-bottom.\n\nSeiring dengan tema Beyond Mobility KLIMS18, Perodua X-Concept adalah lebih daripada sekadar kenderaan. Ia merupakan manifestasi visi Perodua masa hadapandi mana kenderaan menjadi kenyataan gaya hidup dan dipenuhi dengan teknologi tersambung (connected technology). Kami juga memberi peluang kepada para pengunjung untuk memandu dan mengalami sendiri X-Concept, melalui dunia realiti maya (VR), kata Datuk (Dr) Aminar.\n\nKunjungilah sudut pameran kami kerana kami akan menjalankan banyak aktiviti di sepanjang kelangsungan KLIMS18. Antaranya permainan interaktif, peraduan digital, hadiah-hadiah dan persembahan yang menarik supaya kami dapat lebih dekat dengan para pelanggan semasa serta masa hadapan kami, kata Datuk (Dr) Aminar.\nKLIMS18 dibuka kepada orang ramai mulai esok hingga 2 Disember di Pusat Perdagangan dan Pameran Antarabangsa Malaysia (MITEC). Perodua Illumination terletak di Aras 1.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nHonda\nMoto\nMotosikal tiga roda \n\nPaten Motosikal Tiga Roda Honda Didedahkan! \n\n\nPosted on April 10, 2019 by Zarul Faiz \n\n\n\n\nSebuah paten yang menunjukkan sebuah motosikal Honda tiga roda telah tersebar di atas talian.\nMeskipun ia tertulis sebagai dua atau enam silinder, kami amat yakin yang ia akan menggunakan enjin flat-Six model Gold Wing.\nAdakah ini pertaruhan Honda bagi mencabar model Yamaha Niken?\n\n\nHonda mungkin sekali sedang dalam usaha membangunkan sebuah motosikal tiga roda mencondong yang berasaskan kepada model Honda Gold Wing sebagai saingan buat model Yamaha Niken.\nKonsep motosikal tiga roda mencondong bukanlah satu konsep yang baharu, di mana ianya telah diperhalusi oleh Piaggio dengan skuter MP3. Bagaimana pun, Yamaha adalah pengeluar pertama yang mengaplikasikan konsep ini bagi motosikal berprestasi tinggi dan menarik perhatian ramai atas usaha mereka itu. Bukan itu sahaja, Yamaha juga dikhabarkan sedang membangunkan sebuah motosikal tiga roda 1,700cc.\nHonda sudah pasti tidak mahu ketinggalan di belakang sebuah pengeluar Jepun yang lain yang sedang membangunkan sesuatu yang bakal merevolusikan industri.\n\nMajalah RideApart berjaya menemui sebuah paten bagi motosikal tiga roda mencondong Honda. Dari lakaran tersebut, ianya dijana oleh sebuah enjin flat-Six. Namun keterangan pada paten berbunyi, Silindernya mungkin sekali dari jenis dua silinder atau enam silinder. Kami di sini berasa amat yakin yang ianya akan dijana oleh enjin flat-Six, GL1800 Gold Wing, bagi bersaing dengan pembangunan motosikal tiga roda 1,700cc Yamaha.\n\nHonda telah memperkenalkan motosikal konsep tiga roda NeoWing pada tahun 2016, namun ianya dikatakan dijana oleh sebuah enjin hibrid. Model NeoWing tidak diteruskan ke tahap pengilangan namun, ia mungkin sekali menjadi sebuah model uji bagi sebuah motosikal tiga roda yang lebih canggih.\nMotosikal konsep Honda NeoWing\nEnjin flat-Six 1,800cc mampu menghasilkan sehingga 125 hp pada waktu ini, berbanding dengan enjin tiga selari MT-09 Niken yang mampu menghasilkan sehingga 113 hp. Namun, yang lebih penting di sini adalah daya kilasnya, memandangkan motosikal tiga roda ini lebih berat.\nAdakah motosikal konsep ini bakal sedia dipertontonkan menjelang Tokyo Motorshow tahun ini? Kami tidak sabar lagi untuk menyaksikannya nanti!\nSumber: Free Patents Online\n\nAdvertisements",
        "BERITA TEMPATAN\nGo Auto\nKereta \n\nGo Auto-Higer Ace 2019 dilancarkan  Van 18 tempat duduk! \n\n\nPosted on November 28, 2018November 28, 2018 by Sep Irran \n\n\n\n\nGo Automobile Manufacturing Sdn Bhd (GAM) telah melancarkan barisan van komersial pertama mereka iaitu Go Auto-Higer Ace 2019. Van komersial pertama keluaran mereka merangkumi beberapa varian berkapasiti 18 dan 15 tempat duduk!\n\nGo Auto-Higer Ace telah direka bentuk khas dalam menawarkan sebuah van komersial berkapasiti tinggi yang selesa dan juga berkuasa tinggi dengan dua varian enjin berbeza iaitu 3 liter dan 2.5 liter jenis turbo-diesel. Model Higer Ace mampu menjana kuasa sebanyak 107hp pada 3,400rpk dan 300Nm tork maksimum serendah 2,000rpm.\n\nTerdapat 2 jenis sistem transmisi iaitu 6-kelajuan (hanya untuk varian 3.0-liter) dan 5-kelajuan (3.0 dan 2.5 liter). Hanya pilihan manual sahaja yang ditawarkan untuk Higer Ace setakat ini.\n\nDari segi dimensi, van komersial pertama dari Go Auto adalah 5990mm panjang, 1880mm lebar dan 2285mm tinggi dengan pelepasan jalan setinggi 200mm. Reka bentuk ini bukan sahaja selesa untuk semua penumpang malah senang untuk dibawa pemandu walaupun dalam keadaan jalan yang tidak menentu.\n\nVan komersial Go Auto-Higer Ace juga mempunyai ciri-ciri keselamatan seperti:\n\nAnti-Lock Braking System (ABS)\nElectronic Brakeforce Distribution (EBD)\nParking Sensor\nKomponen tahan lasak yang biasanya digunakan untuk bas\n\n\nGAM akan menawarkan model Higer Ace dalam beberapa varian pada harga tertera di bawah (harga atas jalan tanpa insurans):\n\n3.0L 6-kelajuan 18 tempat duduk (RM145,800), 15 tempat duduk (RM145,300)\n3.0L 5-kelajuan 18 tempat duduk (RM143,800), 15 tempat duduk (RM143,300)\n2.5L 5-kelajuan 18 tempat duduk (RM138,500), 15 tempat duduk (RM138,300)\n\n\nUntuk maklumat lanjut, layari www.goautovan.my. Sesi pandu uji juga akan disediakan di semua cawangan rasmi Go Auto di seluruh negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nshell\nShell Malaysia \n\nShell Malaysia Miliki Stesen Petrol Pertama Dengan Indeks Bangunan Hijau \n\n\nPosted on April 2, 2019 by Zarul Faiz \n\n\n\n\nShell Malaysia telah memperoleh anugerah Indeks Bangungan Hijau yang pertama bagi dua buah stesen petrol mereka.\nIndeks ini dianugerahkan kepada bangunan yang mematuhi langkah-langkah penjagaan alam sekitar.\nStesen hijau Shell adalah yang pertama antara syarikat petroleum di Malaysia dan juga rantau Asia Pasifik.\n\n\nSeperti kata Pengarah Urusan Shell Malaysia Trading Sdn. Bhd., Encik Shairan Huzani Husain, Ianya bukan mudah untuk meyakinkan ramai bahawa syarikat petroleum juga peduli tentang alam sekitar. Namun, Shell Malaysia telah membuktikannya dengan menjadi syarikat petroleum pertama yang memiliki stesen petrol hijau, bukan sahaja di Malaysia, tetapi juga bagi rantau Asia Pasifik (APAC).\nBagi Shell, ianya tanggungjawab mereka untuk menjaga alam sekitar, di samping membekalkan sumber tenaga kepada pengguna. Shell bukan sahaja menjalankan kajian bagi menghasilkan bahanapi fosil dan produk petroleum lain yang lebih baik, tetapi juga untuk sumber tenaga masa hadapan, termasuklah untuk kenderaan elektrik.\nEncik Shairan Huzani Husain, Pengarah Urusan Shell Malaysia Trading Sdn. Bhd.\nDengan itu, Shell telah mengorak langkah bagi menjadikan stesen petrol mereka lebih mesra alam dengan pengiktirafan Indeks Bangunan Hijau (GBI). Dua buah stesen telah berjaya mendapat pengiktirafan berkenaan, satu di Damansara Jaya dan satu lagi di Taman Connaught.\nEncik Shairan turut menambah bahawa Shell Malaysia juga akan mengurangkan jejak karbon stesen-stesen mereka sehingga 50% menjelang 2025.\nDatuk Seri Saifuddin Nasution bin Ismail, Menteri di Kementerian Perdagangan Dalam Negeri, Koperasi, dan Kepenggunaan (KPDNKK)\nCiri-ciri menarik bangunan dengan pengiktirafan GBI:\n\nPanel Solar Photo Voltaic dipasang pada kanopi stesen bagi menjana tenaga elektrik di sebelah siang. Tenaga elektrik bersih ini akan digunakan sebagai tenaga tambahan bagi menjana tenaga keperluan stesen seperti untuk pendingin udara, lampu, pam minyak, dan sebagainya.\n\n\n\nPengubahsuaian bagi mengurangkan penggunaan tenaga. Antaranya mengecat permukaan bumbung dan dinding dengan warna putih bagi memantulkan kembali radiasi solar untuk mengurangkan suhu dalam stesen pada sebelah siang.\nMenggunakan Sistem Pengawasan Tenaga (Energy Monitoring System  EMS). Ia membolehkan stesen untuk mengawasi tahap penggunaan tenaga elektrik dan air. Kaki tangan stesen boleh bertindak dengan segera jika terdapat tahap penggunaan yang luar dari kebiasaan.\n\n\n\nUrinal tanpa air dan paip jimat air menggantikan kelengkapan tandas biasa. Penggunaan air boleh dikurangkan sebanyak 60%. Ia bersamaan dengan penjimatan sebanyak 60,000 liter air setiap tahun, bagi setiap stesen.\nLampu LED yang jimat tenaga dan jangka hayat lebih panjang.\nPapan elektronik yang diletakkan di tempat yang strategik di pintu masuk stesen bagi menunjukkan maklumat terperinci berkaitan dengan tahap penggunaan tenaga dan air stesen, suhu, dan pengurangan intensiti karbon.\n\n\nAdvertisements",
        "Moto Malaya \n\nJom Tunggang Uji Moto Guzzi V85TT Di Rimba Valley! \n\n\nPosted on June 25, 2019 by Amirul Azreen \n\n\n\nKalau anda tiada hala tuju atau perancangan bagi Sabtu ini (29 Jun), jom beramai-ramai ke Rimba Valley Motor Campsite di Kampung Janda Baik untuk sesi tunggang uji eksklusif Moto Guzzi V85TT.\nMoto Guzzi V85TT merupakan jentera enduro klasik yang baru sahaja dilancarkan di Malaysia.\nBagi anda yang belum berpeluang untuk menunggang uji jenama Moto Guzzi, ini merupakan peluang keemasan buat anda! Makanan dan minuman turut disediakan!\nMaklumat acara seperti berikut:\nTarikh: 29 Jun 2019\nMasa: 8 pagi hingga 3 petang (pendaftaran 8 pagi, sesi pertama bermula 8.30 pagi)\nTempat: Rimba Valley Motor Campsite, Kampung Janda Baik, 28750 Bentong, Pahang\nTapi jangan lupa untuk isi borang terlebih dahulu DISINI\nJangan lepaskan peluang ini untuk menjadi antara penunggang pertama yang dapat menguji jentera Moto Guzzi V85TT!\nAdvertisements",
        "BERITA TEMPATAN\nMoto Malaya \n\nBMW M2 Competition Diperkenalkan  Harga Dari RM626,800 \n\n\nPosted on June 28, 2019 by Amirul Azreen \n\n\n\nBMW Malaysia memperkenalkan BMW M2 Competition serba baharu, sebuah jentera premium berkuasa yang bakal mengubah segmen kereta sport dan mengujakan peminat yang dahagakan keterujaan maksima.\n`\nPengarah Urusan, BMW Group Malaysia, Harald Hoelzl berkata,M adalah simbol kuasa untuk sekian lamanya. Setiap kali generasi M baharu dilahirkan, petanda aras baharu turut dicipta.\n\nBMW M2 Competition merupakan model yang diinspirasikan daripada jentera turbocharged sulung BMW yang diperkenalkan pada 1973,jelasnya.\nBMW M2 Competition menggunakan enjin serba baharu berdasarkan power unit yang terdapat pada BMW M3 dan M4. Enjin in-line enam silinder dengan teknologi Twin Power Turbo ini menghasilkan 410hp pada 5,230 hingga 7,000 rpm dan mampu bergerak 0 hingga 100km/j di bawah 4.2 saat.\n\nSegala kuasa tersebut disalurkan menerusi transmisi M Double Clutch tujuh kelajuan dengan Drivelogic. Sistem ini menggabungkan dua kotak gear dengan masing-masing memiliki klac sendiri sekaligus memastikan pertukaran gear berlaku dengan lancar tanpa sebarang gangguan.\n\nPada masa sama, buat julung kalinya pemandu boleh mengubah perwatakan kenderaan dan tetapan enjin serta fungsi Drivelogic.\nAntara ciri lain yang terdapat pada BMW M2 Competition:\n\nDynamic Stability Control (DSC)\nM Dynamic Mode (MDM)\nCruise Control\n\n\nBagi pelanggan yang berminat, BMW menawarkan Plan Kewangan Balloon daripada BMW Group Financial Services Malaysia di mana BMW M2 Competition boleh dimiliki dengan bayaran bulanan bermula dari RM7,158 sebulan (berdasarkan pinjaman 80 peratus dengan bayaran balik 5 tahun).\n\nAntara pengalaman pemanduan ditawarkan BMW Group Malaysia bagi pemilik baharu adalah:\n\nWaranti perbatuan tanpa had 5 tahun dengan program servis penyelenggaraan percuma\nWaranti tayar 2 tahun\nBMW Roadside Assistance dan Accident Hotline\nBMW Group Loyalty\nBMW Service Online\n\nAdvertisements",
        "BERITA TEMPATAN\nMoto\nMoto Malaya \n\nMyvi Terbang Cetuskan Kemalangan Di Petaling Jaya \n\n\nPosted on April 13, 2019April 13, 2019 by Amirul Azreen \n\n\n\nSebuah kenderaan jenis Perodua Myvi telah terlibat dalam kemalangan apabila memecut laju di simpang tiga berdekatan pusat membeli-belah Atria di Petaling Jaya, semalam.\n\nhttp://motomalaya.net/blog/wp-content/uploads/2019/04/57220910_276807446535469_6557429462844389775_n.mp4\nDalam satu rakaman video dashcam berdurasi 35 saat yang dimuat naik di laman Facebook Chan Brothers memaparkan kereta tersebut secara tiba-tiba bergerak dengan laju lantas melanggar bahu jalan sebelum mendaratdi atas sebuah kenderaan jenis Toyota Camry.\nhttp://motomalaya.net/blog/wp-content/uploads/2019/04/Facebook-video-10205639004330529.mp4\nKedua-dua kereta mengalami kerosakkan dan sebuah lori tunda telah dipanggil bagi membantu menarik kedua-dua kenderaan terbabit.\nKetika ini, ramai yang masih belum mengetahui punca sebenar disebalik tindakan pemandu Myvi yang secara tiba-tiba memecut laju di atas jalan raya yang basah sehingga melanggar lampu merah sebelum menghentam bahu jalan.\n(SUMBER: Facebook)\nAdvertisements",
        "BERITA TEMPATAN\nMoto Malaya\nY15ZR\nYamaha \n\nGeng YSuku Kena Cekup, Terlibat Kes Ragut Di Muar \n\n\nPosted on April 18, 2019 by Amirul Azreen \n\n\nSumber: Harian Metro\nPolis telah menahan tiga daripada empat individu yang disyaki telah terlibat dalam beberapa kes ragut yang berlaku di sekitar Muar, Johor, Sabtu lalu.\nMenggunakan jentera Yamaha Y15ZR, mereka sanggup berkonvoi lebih 100 kilometer dari Kuala Lumpur ke Muar untuk melakukan aktiviti jenayah mereka.\nMenurut laporan Harian Metro, semua suspek dipercayai telah terlibat dalam tiga kes ragut yang berlaku di Muar termasuk insiden yang berlaku terhadap seorang wanita di Jalan Pesta, Bakri yang telah tular di media sosial.\nTiga lelaki tersebut telah pun ditahan di Cheras, Kuala Lumpur dan Rawang manakala seorang lagi suspek yang dikenal pasti sebagai Mohd Fariezzuan Shah Che Arif atau Toncet, beralamat terakhir di Flat Sri Kota, Bandar Tun Razak, Cheras, masih lagi diburu pihak polis.\nSepasukan polis dari Ibu Pejabat Polis Daerah (IPD) Muar telah pun menahan dua lelaki berusia 22 dan 24 tahun dalam dua serbuan berasingan di Cheras, Kuala Lumpur pada 15 April lalu sementara suspek ketiga ditahan di Rawang,jelas Ketua Polis Daerah Muar, Asisten Komisioner Zaharudin Rasip.\nPihak polis turut merampas tiga motosikal Yamaha Y15ZR berserta pakaian dan topi keledar yang digunakan dalam tiga insiden meragut.\nMenurut Zaharuddin, keempat-empat suspek telah berkonvoi ke Muar dengan tujuan untuk bersiar-siar sebelum bertindak untuk meragut.\n(SUMBER : Harian Metro)\nAdvertisements",
        "Moto Malaya \n\nVideo: Tinjauan Laluan Motosikal Di Lebuhraya Persekutuan \n\n\nPosted on February 19, 2019 by Zarul Faiz \n\n\n\nArtikel asal oleh Wahid Ooi Abdullah untuk laman Bikesrepublic.com\n\nSebahagian daripada laluan motosikal yang ada di Lebuhraya Persekutuan kini telah dibuka.\nKami mengambil peluang ini untuk memeriksa laluan dari PPUM ke Midvalley.\nTernyata ianya masih lagi merbahaya dan bagai melepaskan batuk di tangga.\n\n\nSebut sahaja laluan motosikal, ia sudah pasti cukup untuk mencetuskan perdebatan yang hangat antara para pengguna jalan raya. Kami memutuskan untuk berkongsi salah sebuah video yang telah kami rakam sewaktu kami menunggang menyusuri laluan motosikal Lebuhraya Persekutuan dari PPUM menuju ke persimpangan Jalan Cheras.\nPenulis selalunya menggunakan lebuhraya New Pantai Expressway dari Seksyen 13, Petaling Jaya, menuju ke rumah di Bukit Jalil. Ianya lebih jauh, namun, penulis menggunakan laluan ini kerana adanya beberapa buah selekoh yang cukup menyeronokkan pada laluan lebuhraya ini.\n\nSeksyen ini telah ditutup buat beberapa lama untuk kerja-kerja membaiki jalan dan kini ianya telah dibuka semula. Jalan masuk ke laluan motosikal ini cukup mudah untuk dijumpai. Dari situ, ia menuju terus ke Kuala Lumpur. Permukaannya kini jauh lebih rata berbanding sebelum ini. Anda masih boleh rasa bonggolannya, tetapi ianya tidaklah seteruk dahulu.\nBagaimana pun, laluannya masih lagi sempit dan dibahagikan kepada dua oleh garisan putus-putus, bermakna penunggang dibenarkan memintas di sini. Selekohnya kekal ada, begitu juga dengan titik-titik bahayanya.\n1. Jalan keluar KL  Pantai Baharu\n\nJalan keluarnya berada betul-betul di bawah sebuah seksyen jambatan lebuhraya NPE. Oleh kerana itu, bahagian tersebut agak gelap. Memburukkan lagi keadaan, jalan keluarnya betul-betul selepas sebuah selekoh kanan, manakala jalan menuju ke KL berputar ke arah kiri seperti sebuah selekoh S. Risiko pelanggaran antara motosikal amat tinggi di sini.\n2. Terowong keluar bersebelahan Plaza Pantai\n\nPada ketika mata penunggang cuba menyesuaikan semula dengan keterangan cahaya, suspensi motosikal akan tiba-tiba mendekam. Ini pasti akan mengejutkan sesetengah penunggang yang tidak biasa dengan laluan ini dan boleh menyebabkan mereka hilang kawalan. Penunggang tidak boleh melakukan sedikit pun kesilapan di sini kerana di sebelah kiri dan kanan laluan terdapat penghadang besi.\n3. Jalan keluar KL  Cheras\n\nJalan keluar ini telah wujud berdekad lamanya. Ianya amat merbahaya kerana bahagian ini amat sempit dan di bawah bukit.\n\nPihak berkuasa telah menutup jalan keluar ini, tetapi, ada yang telah mengalihkan penghadang konkritnya. Oleh kerana saya tidak menunggang laluan ini buat sekian lama, saya memasuki jalan keluar ini tanpa menyedari bahawa tiada jalan keluar menuju ke Jalan Cheras. Sekarang baru penulis mengerti mengapa ianya ditutup, kerana ianya tepat di mana kenderaan mulai memecut setelah menuruni selekoh turun bukit.\n\nBeberapa buah blok konkrit telah dialihkan bagi membuka laluan. Motosikal yang lebih kecil boleh muat melaluinya. Tetapi penulis memutuskan untuk tidak keluar di sini kerana ianya tindakan yang merbahaya dan juga menyalahi undang-undang.\n3. Taman Desa\n\nPenulis buat pusingan U dan menuju ke KL di mana ada satu lagi jalan keluar di jalan Kelang Lama, Cheras, dan Seremban. Keluar dari terowong, laluan sebelah kiri ditutup, memaksa kami untuk berkongsi laluan dengan kenderaan lain yang menghala ke arah kami.\n\nTiada jalan keluar lain ke Jalan Cheras kecuali dengan menunggang menerusi bahagian dalam Taman Desa. Di sinilah penulis telah terserempak dengan pemandu kereta yang melanggar lampu isyarat merah betul-betul di hadapan penulis.\n\nPada waktu ini, penulis sudah mulai menyesal dengan keputusan penulis untuk menunggang laluan ini. Tetapi, masih ada satu lagi kelecehan yang menunggu. Rupa-rupanya, tiada laluan untuk menuju ke Cheras setelah turun dari jambatan dari Taman Desa. Sebaliknya, penulis terpaksa memasuki Lebuhraya KL  Seremban bagi membolehkan diri memasuki Lebuhraya MEX. Tidak menjadi masalah kerana penulis tinggal di Bukit Jalil, tetapi, bagaimana pula bagi mereka yang tinggal di Cheras, Kajang, Semenyih, dan selanjutnya?\n\nKesimpulan\nKami menaruh harapan yang tinggi sewaktu pihak berkuasa mengumumkan projek untuk mengubahsuai laluan motosikal Lebuhraya Persekutuan, tetapi ianya menyebabkan lebih banyak kesusahan kepada penunggang motosikal, dan masih ada banyak lagi laluan motosikal, yang atas sebab-sebab yang tidak diketahui, kekal ditutup. Ingin kami jelaskan di sini: kami tidak menyokong tindakan penunggang motosikal yang mengingkari undang-undang jalan raya, namun, apa yang boleh mereka lakukan bila mereka berdepan dengan kesusahan dan bahaya-bahaya seperti ini?\nKami berharap yang pihak berkuasa dapat membuat perancangan yang lebih teliti dalam pembinaan semula laluan motosikal ini kerana ianya telah direka pada tahun 50-an untuk basikal. Satu-satunya cara untuk menilai tahap keselamatan laluan ini, mereka sendiri perlu menunggang motosikal melaluinya.\n\nAdvertisements",
        "BERITA ANTARABANGSA\nMoto2\nMoto3\nmotogp\nMotoGP 2019 \n\n10 Perkara Yang Dinantikan Bagi MotoGP 2019 \n\n\nPosted on November 21, 2018 by Zarul Faiz \n\n\nHafizh Syahrin bersama teman sepasukan, Miguel Oliveira  Sumber imej: Malaysiazine\n\nTerdapat banyak perubahan yang telah disenaraikan bagi MotoGP musim 2019.\nAntara perubahan tersebut adalah dari segi penunggang, sesi kelayakan, dan juga aspek teknikal.\nPerubahan-perubahan ini dijangka akan menjadikannya satu lagi musim yang mengujakan.\n\n\nWalaupun belum genap seminggu musim MotoGP 2018 melabuhkan tirainya, kita telah menyaksikan permulaan bagi musim MotoGP 2019.\nPasukan-pasukan MotoGP telah memulakan ujian di Valencia. Sesetengah penunggang telah memulakan musim dengan pasukan baharu, dan ada juga pasukan baharu yang telah dibentuk, beserta dengan kehadiran jentera yang baharu. Terdapat pelbagai perubahan bagi tahun hadapan dan ianya sudah pasti akan menjadikannya satu lagi musim yang cukup menyeronokkan.\n1. Hafizh Syahrin Mengemudi Jentera Pengilang KTM\nHafizh Syahrin bersama teman sepasukan, Miguel Oliveira  Sumber imej: Malaysiazine\nHafizh Syahrin kekal bersama pasukan Tech 3 bagi musim 2019. Dan seperti mana yang telah kami laporkan sebelum ini, Tech 3 telah beralih ke KTM kerana pengilang tersebut akan membekalkan pasukan berkenaan dengan jentera pengilang terkini. Tidak dapat dinafikan bahawa prestasinya bagi separuh kedua musim telah terjejas berpunca daripada jentera Yamaha YZR-M1 2017. Hafizh sudah pasti akan dapat memberikan cabaran sebaik sahaja dia memahami jentera RC16. Teman sepasukan Hafizh adalah bekas penunggang Moto2, Miguel Oliveira. Jentera KTM tersebut akan diuji oleh Dani Pedrosa.\n2. SIC Petronas Yamaha Sprinta Racing Team\nPetronas Yamaha SRT  Sumber imej : autosport\nLitar Antarbangsa Sepang (SIC) telah mengumumkan penubuhan pasukan MotoGP mereka dengan kerjasama Petronas dan Yamaha. SIC telah mendapatkankhidmat Juara Dunia Moto2 2017, Franco Morbidelli, bersama dengan Fabio Quartararo sebagai penunggang mereka. Lebih menarik lagi, Morbidelli akanmengemudi jentera Yamaha YZR-M1 Spesikasi-A yang sama seperti Rossi dan Viales.\n3. Marc Marquez + Jorge Lorenzo = Pasukan Impian?\n\nMarquez dan Lorenzo  Sumber imej : motorsport magazineIanya satu kejutan yang besar sewaktu juara dunia lima kali, Lorenzo, mengumumkan perpindahannya ke Repsol Honda, bagi menyertai juara dunia sembilankali, Marc Marquez. Honda telah menjelaskan bahawa mereka tidak akan menghasilkan dua buah jentera yang berbeza untuk kedua-dua orang penunggangmereka, namun adakah ianya akan menjadi satu kompromi yang adil atau adakah mereka akan lebih memihak kepada Marquez? Lagi pun kedua-duapenunggang ini mempunyai gaya penunggangan yang ternyata berbeza.\n4. Johann Zarco Di Atas Jentera Pengilang KTM\nJohann Zarco di atas jentera KTM  Sumber imej : Visordown\nJuara Moto2 dua kali, pemenang MotoGP Rookie of the Year 2017, dan juga penunggang bebas teratas buat dua tahun berturut-turut, Johann Zarco, telah menyertai pasukan pengilang Red Bull KTMbagi tahun 2019. Zarco sering kali dilihat memberi cabaran kepada para pendahulu perlumbaan dan kami harapdia meneruskannya, selain memenangi perlumbaan MotoGPnya yang pertama.\n5. Danilo Petrucci Menyertai Pasukan Pengilang Ducati\n\nDanilo Petrucci telah membuktikan kebolehannya bersama dengan pasukan satelit Pramac Ducati sejak tahun 2017. Usahanya itu telah membuahkan hasil, dimana dia akan menyertai pasukan pengilang pada tahun hadapan, berpasangan dengan Andrea Dovizioso. Mampukah dia mendapatkan kemenanganpertamanya pada tahun 2019 nanti?\n6. Jack Miller Mengemudi Jentera Ducati GP19\n\nJack Jackass Miller pasti akan memanfaatkan peluang yang ada dengan jentera Ducati Desmosedici GP19, jentera yang sama digunakan oleh penunggang pasukan pengilang Petrucci dan Dovizioso. Miller telah memperoleh kemenangan dalam kelas ini dan pernah melayakkan diri di Petak Pertama beberapa kalidalam musim 2018.\n7. IMU Standard\n\nTidak seperti dalam Formula 1, perubahan teknikal memberikan perbezaan yang nyata dalam MotoGP. Perlumbaan kini lebih sengit sejak pengenalan ECU standard sejak tahun 2016.\nMotoGP mengambil satu lagi langkah pada tahun ini dengan membekalkan IMU (Inertial Measurement Unit).\nIMU mengukur sudut condong, pitch, dan yaw motosikal dan menghantar isyarat kepada ECU bagi memformulasikan strategi kawalan cengkaman yang jitu. Teknologi ini telah digunakan pada sesetengah motosikal kegunaan jalan raya untuk tujuan yang sama, dan juga untuk Cornering ABS. Namun, ABS tidakdibenarkan dalam MotoGP.\nTelah timbul kegusaran kemungkinan ada pasukan yang telah memanipulasi isyarat pada IMU mereka sendiri bagi mengaktifkan strategi yang memberi kelebihan tambahan dari ECU. Ianya ternyata sekali, terutamanya dari segi penggunaan tayar. Sebuah IMU standard akan dapat merapatkan lagi jurangantara pasukan.\n8. CAN Bus Connector Standard\n\nCAN (Controller Area Network) bus connector adalah orang tengah antara pengesan dan ECU. Seperti yang di atas, ada keraguan bahawa elektronik yang digunakan dalam connector bagi memanipulasi isyarat yang dihantar ke ECU.\nOleh dengan itu, MotoGP akan mengisukan CAN bus connector standard pada tahun 2019.\n9. Triumph Sertai Moto2\n\nKita beralih pula ke Moto2. Triumph merupakan pembekal enjin eksklusif kelas ini bermula tahun hadapan. Enjin triple 765cc adalah berdasarkan pada enjinStreet Triple RS. Para penunggang yang telah menguji enjin yang baharu ini amat menyukainya kerana gabungan tork dan kuasa kudanya. Ia juga telahmemecahkan rekod catatan masa pusingan, sebelum bermulanya musim ujian rasmi!\n10. Format Kelayakan Moto3 Dan Moto2 Baharu\n\nKedua-dua kelas ini akan tampil dengan format latihan dan kelayakan baharu seperti MotoGP. Perbezaannya adalah 14 penunggang terpantas berdasarkan catatan masa tergabung dari FP1, FP2, dan FP3 akan layak ke Qualifying 2 (Q2) secara automatik. Empat penunggang terpantas dalam Q1 juga berpeluang menyertai Q2.\n\nAdvertisements",
        "BERITA ANTARABANGSA\nbrake\nBugatti\ntechnology \n\nBugatti Peragakan Angkup Titanium Cetakan 3D Pertama Dunia! \n\n\nPosted on December 31, 2018 by Zarul Faiz \n\n\n\n\nBugatti menggunakan teknologi cetakan 3D bagi menghasilkan angkup brek titanium ini.\nCetakan 3D menghasilkan bahagian rumit yang tidak dapat dicanai atau tempa.\nBugatti telah memuatnaik sebuah video demonstrasi menunjukkan kebolehan angkup ini menangani daya henti yang keras dan haba melampau.\n\n\nPengeluar supercar dari Perancis, Bugatti, telah menjalankan usaha dalam teknologi cetakan 3D. Angkup titanium cetakan 3D ini adalah hasil dari usaha yang cukup menakjubkan ini.\nTetapi sebelum itu, mengapakah berita mengenai supercar disiarkan di sini? Mari kita lihat dari perspektif ini. Kebanyakan, jika tidak semua teknologi pembrekan dirintis dengan kereta sebelum diguna pakai oleh industri motosikal. Sebagai contoh, ABS telah dibangunkan oleh Mercedes-Benz, tetapi telah dirintis dalam motosikal oleh BMW Motorrad pada model K 100 1987.\nSepuluh Inovasi Yang Dipelopori BMW Motorrad\n\nKini, kembali kepada angkup titanium 8 omboh Bugatti ini.\nTeknologi cetakan 3D digunakan untuk bahagian yang tidak boleh ditempa atau dicanai daripada sebuah billet pejal (dalam kes angkup brek, aloi aluminium). Angkup Bugatti ini dihasilkan daripada aloi titanium-aluminium-vanadium (Ti6AI4V), yang mana mustahil untuk dibentuk atau dicanai bahagian rumitnya itu.\n\nRupa parasnya ala tulangnya yang organik itu hanya boleh dihasilkan menggunakan teknologi ini.\nBagi menghasilkan angkup ini, Bugatti menggunakan laser untuk mencairkan serbuk aloi titanium. Proses pencetakannya mengambil masa 45 jam bagi menyusun 2,213 lapisan serbuk yang dicairkan.\nAngkup berkenaan dirawat kimia dan haba untuk memberikan kekuatan tambahan selepas proses pencetakan. Seterusnya, ianya dicanai bagi membentuk permukaan untuk kemasan dan bebenang. Mesin canai lima-paksi mengambil masa 11 jam untuk menyempurnakan tugas ini.\n\nSudah semestinya kita hendak tengok akan kebolehannya, bukan? Saksikanlah video di bawah. Sebuah kereta supercar Bugatti mampu bergerak dari 0 ke 400 dan kembali ke 0km/j dalam masa 42 saat. Breknya mampu menghasilkan haba sehingga 1,025C.\n\nAdakah kita akan menyaksikan teknologi ini diterapkan dalam motosikal? Lagi pun, VW merupakan pemilik Bugatti DAN Ducati.\nAdakah pengeluar brek seperti Brembo, J. Juan, Nissin, dan yang lain-lain akan turut menggunakan teknologi 3D? Pada firasat kami, mereka mungkin sekali dalam masa yang terdekat.\n\nAdvertisements",
        "ducati\nWorldSBK 2019\nWSBK \n\nWorldSBK 2019: Alvaro Bautista Dan Ducati Kekalkan Penguasaan Pada Hari Kedua \n\n\nPosted on February 20, 2019 by Zarul Faiz \n\n\nAlvaro Bautista di atas jentera Ducati Panigale V4 R sewaktu ujian pra musim WorldSBK 2019 Phillip Island  Sumber imej: ultimatemotorcycling.com\n\nAlvaro Bautista dan Ducati telah meneruskan dominasi mereka pada hari kedua bagi ujian pra musim WorldSBK 2019 yang terakhir.\nDia telah berjaya mencatatkan masa yang lebih pantas pada hari terakhir ujian, meletakkannya di hadapan para penunggang yang lain.\nSekali lagi, lima tempat teratas telah diduduki oleh empat buah pengilang yang berbeza.\n\n\nAlvaro Bautista bersama dengan Ducati telah meneruskan penguasaan mereka pada hari kedua ujian pra musim WorldSBK 2019 yang terakhir sebelum bermulanya musim yang baharu.\nGandingan Bautista dengan jentera Ducati Panigale V4 R telah menghasilkan catatan masa terpantas 1:30.743 pada hari pertama, menjadikannya satu-satunya penunggang yang berjaya mencatat masa di bawah 1 minit 31 saat. Penunggang kedua terpantas adalah Tom Sykes, yang mengemudi motosikal BMW S 1000 RR baharu, ketinggalan hampir 0.6 saat di belakang Bautista dengan catatan masa 1:31.300.\nSekiranya catatan masa Alvaro Bautista sukar untuk diatasi pada hari pertama, hari keduanya menjadi bertambah sukar apabila Bautista mencatatkan masa 1:30.303 yang teramat pantas.\nLebih utama lagi, Bautista kekal konsisten dalam catatan masanya. Secara keseluruhannya, Bautista telah melakukan 33 pusingan pada sesi kedua. Dari jumlah berkenaan, dia berjaya mencatat masa 1 minit 30 saat dalam 17 pusingan, dan 8 pusingan dengan catatan masa 1 minit 31 saat, selebihnya adalah pusingan pemanas dan pusingan sebelum memasuki pit. Ianya satu kemajuan yang menakjubkan buat penunggang baharu pasukan Aruba.it Racing Ducati WorldSBK itu. Bautista turut merekodkan kelajuan tertinggi di kalangan pelumba dengan catatan 314.9 km/j.\nDominasi ini adalah satu berita mengujakan buat Ducati, yang merupakan Raja perlumbaan Superbike pada tahun 90-an dan awal 2000.\nLima penunggang terpantas telah memperbaiki catatan masa mereka pada hari kedua, mereka semua telah mencatatkan masa di bawah 1 minit 31 saat. Tom Sykes merupakan penunggang kedua terpantas di atas motosikal BMW dengan catatan masa 1:30.539; penunggang baharu Kawasaki, Leon Camier menjadi penunggang ketiga terpantas dengan catatan masa 1:30.686, juara 2018 dan juga sebanyak empat kali, Jonathan Rea di tempat keempat bersama jentera Kawasaki dengan catatan masa 1:30.722; manakala penunggang pasukan persendirian Yamaha, Marco Melandri mencatatkan masa kelima terpantas dengan 1:30.760 di hadapan penunggang pengilang Yamaha, Michael van der Mark.\nSekali lagi empat buah pengilang berbeza telah mengisi lima tempat teratas. Nampaknya kita bakal menyaksikan kejohanan WorldSBK musim 2019 yang amat mengujakan!\n\nAdvertisements",
        "BERITA TEMPATAN\nMoto Malaya\nproton \n\nTun Dr Mahathir Rasai Teknologi Kenderaan Autonomi \n\n\nPosted on April 19, 2019 by Amirul Azreen \n\n\n\nPerdana Menteri, Tun Dr Mahathir Mohamad berpeluang merasai jaringan 5G apabila dia menaiki kenderaan autonomi Proton Exora sambil ditemani Menteri Komunikasi dan Multimedia, Gobind Singh Deo, di Putrajaya, semalam.\nKereta tersebut kemudian membawa mereka dari Istana Kehakiman ke Kompleks Perbadanan Putrajaya dengan jarak 100 meter.\nPerjalanan Tun Dr Mahathir dan Gobind turut ditemani drone dan kamera yang diletakkan di dalam kereta semasa dalam perjalanan menuju ke pameran 5G Malaysia.\n\nMeskipun memandu dengan sendirinya, seorang pemandu telah pun diletakkan dibahagian hadapan sebagai langkah keselamatan bagaimanapun tangannya diletakkan di bahagian yang mudah kelihatan bagi membuktikan kereta tersebut memandu dengan sendirinya.\n\nMenurut laporan SoyaCincau, kereta Exora tersebut telah dilengkapi dengan kamera, radar dan sensor LIDAR yang membenarkan kereta terbabit untuk mengesan keadaan sekeliling.\n\nSistem autonomi tersebut telah dihasilkan oleh eMooVit, syarikat permulaan yang memfokuskan dalam perisian kenderaan autonomi.\n\nProton Exora tersebut memiliki sistem autonomi kelas 4 yang bererti ia mampu berjalan dengan sendiri termasuk memusingkan stereng dan menekan pedal minyak.\nAdvertisements",
        "BERITA ANTARABANGSA\nKereta\nToyota \n\nDengarlah bunyi Toyota Supra baharu! \n\n\nPosted on December 21, 2018 by Sep Irran \n\n\n\nToyota Europe baru sahaja mengeluarkan satu klip video berkenaan dengan model yang ramai sedang menunggu kemunculan rasminya iaitu Toyota Supra baharu. Klip 30 saat yang telah dimuat naik ke laman web YouTube itu focus kepada bunyi Supra generasi baharu yang ikonik dan juga mengujakan.\n\nBunyi yang merdu dan ganas pada masa yang sama teramatlah sesuai bagi model ikonik dari Toyota ini akan tetapi, Toyota Supra generasi baharu (model A90) ini tidak menggunakan enjin yang berdasarkan 2JZ-GTE 3-liter enam-silinder sebaris turbo dari Supra generasi ke-empat model A80.\n\nMenurut video diatas, enjin legenda 3-liter enam-silinder sebaris ini diperolehi dari kerjasama antara Toyota dan juga BMW dalam Supra generasi baharu. Model terkini BMW Z4 2019 yang dikatakan mengguna platform dan powertrain yang seakan serupa dengan Supra baharu mampu menjana 340hp dan 500Nm tetapi Toyota telah pun berkata bahawa pembangunan projek Supra baharu ini adalah mengikut spesifikasi mereka sendiri dan tidak serupa dengan BMW.\n\nVideo yang telah dimuat naik telah dikaburkan dengan sengaja untuk menyembunyikan identiti rupa sebenar Supra generari baharu dan ia akan dilancarkan secara rasmi pada 14 Januari 2019 di North American International Auto Show 2019 yang akan berlangsung di Detroit, Amerika Syarikat. Lebih kurang tiga minggu lagi sahaja, tuan-tuan dan puan-puan!\n\nToyota Vios 2019 dipratontonkan di KLIMS 2018  Dari RM77,200\n\nAdvertisements",
        "aprilia\nAprilia Malaysia \n\nAprilia RSV4 1100 Factory dilancarkan! RM159,900 \n\n\nPosted on July 7, 2019 by Sep Irran \n\n\n\nAprilia Malaysia (Didi Resources Sdn Bhd) secara rasminya telah melancarkan model sports bike terkini mereka iaitu Aprilia RSV4 1100 Factory. Pelancaran model ini telah dilakukan bersama para pemilik motosikal Aprilia di The Podium Penchala sempena siaran langsung MotoGP pusingan di Germany.\n\nBagi mereka yang ingin sesuatu yang berkuasa tinggi dan juga memiliki pakej aerodinamik yang paling canggih, model Aprilia RSV4 1100 Factory mempunyai segala yang anda idamkan. Dari enjin 1,078cc jenis V4 dengan 217hp dan aero fairing teknologi MotoGP, susah untuk dinafikan betapa hebatnya jentera ini untuk kegunaan seharian mahupun di dalam kawasan litar.\n\nReka bentuk moden bukan sahaja memberi rupa bentuk yang menarik tetapi ia juga turut menawarkan pelbagai teknologi yang diilhamkan dari dunia MotoGP dan WorldSBK kepada sebuah model jalanan. Semua hasil reka bentuk ini telah didatangkan dari Aprilia Style Centre yang turut mengemaskan model RSV4 1100 Factory dengan pakej ekzos Akrapovic.\n\nGabungan enjin 1,068cc jenis V4 65-darjah dengan sistem ECU Magneti Marelli 7SM memberi janaan kuasa setinggi 217hp pada 13,200rpm dan 122Nm tork maksimum pada 11,000rpm. Sistem elektronik APRC (Aprilia Performance Ride Control) yang sama dengan model Aprilia RSV4 RR juga menambahbaikkan lagi pakej sedia ada dengan:\n\nAprilia Traction Control (ATC)\nAprilia Wheelie Control (AWC)\nAprilia Launch Control (ALC)\nAprilia Quick Shift (AQS)\nAprilia Pit Limiter (APL)\n\n\nRangka jentera juga telah dikemaskini dengan beberapa kebolehan menarik seperti pelarasan kedudukan enjin, sudut headstock dan swingarm, dan pakej suspensi hlins NIX dan TTX yang boleh dilaraskan sepenuhnya. Tidak kira anda jenis rider kecil atau besar mahupun rendah atau tinggi, model RSV4 1100 Factory boleh diadjust untuk keselesaan penuggangan anda.\n\nNak brek power? Kaliper Brembo Stylema jelmaan MotoGP telah ditawarkan secara standard bagi pakej RSV4 1100 Factory terkini dan juga tambahan saluran udara gentian karbon yang sama digunakan pada jentera MotoGP Aprilia RS-GP. Kesemua elemen ini memberi sebuah jentera yang mempunyai berat keseluruhan serendah 199kg.\n\nAprilia Malaysia telah menetapkan harga model ini pada RM159,900 (harga atas jalan tanpa insurans). Sempena pelancaran model RSV4 1100 Factory, mereka juga telah memperkenalkan model terkini Tuono V4 Factory pada harga RM119,900. Untuk maklumat lanjut, kunjungi mana-mana pengedar rasmi Aprilia di Malaysia atau kunjungi www.facebook.com/apriliaofficialmalaysia/.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAprilia RSV4 1100 Factory 2019 Tampil Dengan 214hp\n\nAdvertisements",
        "BERITA TEMPATAN\nBMW Group Malaysia\nKereta \n\nProgram BMW Product Genius diperkenalkan \n\n\nPosted on January 31, 2019 by Sep Irran \n\n\n\nBMW Malaysia telah memperkenalkan Program Pakar Produk BMW (BMW Product Genius Programme) buat julung kalinya di Malaysia, dengan tujuh pakar terlatih dan ditempatkan di tiga premis pengedaran di sekitar kawasan Lembah Klang.\nMenurut Harald Hoelzl, Pengarah Urusan BMW Group Malaysia, Biasanya, lawatan ke pusat pengedaran kereta boleh menjadi sebuah pengalaman yang menggetirkan kerana pelanggan mungkin berasa terdesak untuk membuat pembelian tanpa merasa selesa dengan produk yang mereka mahu. Kerana itu, BMW Product Genius akan membantu pelanggan membuat pembelian tanpa sebarang tekanan. Daripada interaksi peribadi yang dijalin, kami mahu para pelanggan merasakan Pengalaman Pemilikan BMW yang tiada bandingan dari peringkat yang paling awal.\n\nBMW Product Genius telahpun melalui sebuah proses pemilihan yang teliti dan mereka dilatih menerusi pusat pengedaran terpilih di bawah penyeliaan BMW Malaysia sebelum mereka layak digelar sebagai pakar jenama dan produk BMW. Peranan mereka sebagai seorang Penasihat Jualan adalah memberi tumpuan dalam membantu pelanggan untuk pelbagai aspek yang melibatkan portfolio kenderaan BMW, bermula dari penganalisaan, persembahan produk sehingga ke penawaran khidmat pandu uji.\n\nBMW Product Genius juga dibekalkan dengan kemahiran untuk menjelas dan mendemonstrasi kegunaan setiap ciri dan fungsi kenderaan BMW, dan menawarkan maklumat yang dikehendaki terhadap manfaat sesebuah produk yang sesuai untuk keperluan spesifik pengguna. BMW Product Genius juga berperanan sebagai perunding pelanggan yang neutral, duta bagi jenama BMW, serta wakil yang berpengetahuan dalam premis pengedaran tersebut, jelas Hoelzl.\n\nMenerusi program perintis yang diperkenalkan pada tahun lepas, pasukan pertama BMW Product Genius telah dilatih dan ditempatkan pada awal bulan Disember di tiga pusat pengedaran yang terletak di Lembah Klang: Auto Bavaria Kuala Lumpur, Auto Bavaria Glenmarie, dan Ingress Auto Damansara.\nUntuk maklumat lanjut, layari www.bmw.com.my.\nAdvertisements",
        "BERITA TEMPATAN\nMoto Malaya \n\n207 Kenderaan Tersadai di Putrajaya Berdepan Tindakan Disita \n\n\nPosted on March 8, 2019 by Amirul Azreen \n\n\nGambar hiasan.\nPerbadanan Putrajaya (PPj) dan Bahagian Pengurusan Hartanah (BPH), Jabatan Perdana Menteri akan menunda sebarang kenderaan yang didapati tersadai disekitar Putrajaya di samping akan mengenakan denda terhadap pemilik kenderaan terbabit.\nMenurut laporan akhbar tempatan, tindakan drastik itu bakal diambil ekoran isu kenderaan tersadai telah mengakibatkan kurangnya tempat letak kenderaan di kawasan kuarters selain daripada mendatangkan bahaya terhadap kanak-kanak serta menjadi tempat pembiakan nyamuk.\nDifahamkan, operasi secara bersama akan dilaksanakan bagi membenarkan penghuni lain menggunakan kemudahan pakir sedia ada.\nPPj mengadakan perjumpaan setiap bulan dan antara perkara yang sering diketengahkan adalah masalah kenderaan tersadai, kata Presiden PPj, Datuk Dr Aminuddin Hassim ketika Program Kick Off Penundaan Kenderaan Tersadai, semalam.\nSejurus pelancaran program, dua buah kereta telah pun disita dan pemilik turut dikenakan denda RM100 selain caj simpanan RM80 sehari di depoh simpanan PPj yang terletak di Presint 20.\nSelain itu, PPj telah mengenal pasti 207 kenderaan tersadai yang terdiri daripada 80 kereta dan 127 motosikal.\n\n\nAdvertisements",
        "BERITA ANTARABANGSA\nCB125X Concept\nEICMA\nHonda\nMotosikal Kembara\nMotosikal konsep \n\nHonda CB125X Concept  Masa Depan Motosikal Adventure-Touring? \n\n\nPosted on November 13, 2018 by Zarul Faiz \n\n\n\n\n\nSewaktu EICMA 2018, Honda Europe telah memperagakan model Honda CB125X Concept, sebuah motosikal kembara berkapasiti kecil generasi seterusnya.\nMotosikal Honda CB125X Concept menampilkan rupa bentuk yang amat kemas dengan suntikan besar pengembaraan, rupa bentuk agresif, dan kedinamikan.\nCirinya yang paling menonjol selain daripada reka bentuk keseluruhannya adalah ekzos SC-Project dan lampu hadapan ganda tiga.\n\n\n\nTerdapat pelbagai motosikal yang cukup menarik perhatian telah diperagakan dan dipersembahkan sepanjang tempoh acara EICMA 2018 di Milan, Itali pada minggu lalu. Dalam pelbagai motosikal pengeluaran elit akan datang yang ada, terdapat beberapa buah jentera konsep yang telah mengangkatnya ke satu tahap yang lebih tinggi. Salah sebuah daripadanya sudah semestinya model Honda CB125X Concept, dan ianya benar-benar mengagumkan.\n\nBertapak di Design Studio of Honda, pusat kajian dan pembangunan berprestij mereka di Rom telah memperagakan kedua-dua model Honda CB125X Concept, sebuah motosikal kembara berkapasiti kecil, beserta dengan sebuah jentera naked, Honda CB125M.\n\nDiilhamkan dari asas yang sama seperti motosikal Honda CB125R 2018 (sebuah motosikal 125cc yang mendapat pujian ramai di Eropah), model CB125X ini secara ringkasnya merupakan gabungan pelbagai permukaan pejal dan garisan yang diukir yang menggambarkan dunia sains fiksyen.\n\nDengan garisan kemas yang memperagakan ketangkasannya, model Honda CB125X ini menawarkan posisi yang lebih condong ke hadapan yang memberikannya rupa bentuk yang amat agresif dan pada masa yang sama, dinamik,lebih-lebih lagi dengan adanya pelana dan kerangkanya yang inovatif itu. Kemasan warna putih keseluruhannya tidak syak lagi telah memberikannya tarikan yang futuristik dan pada masa yang sama mampu dikecapi, yang mana kami rasa akan menyemarakkan semangat pengembara muda dalam dunia permotoran.\n\n\n\n\n\n\n\n\nTerdapat dua ciri khusus yang paling kami sukai pada motosikal Honda CB125X Concept ini, yang mana ianya adalah atur cara lampu hadapan ganda tiga, dan ekzos daripada SC-Project yang menyerikan lagi jentera kembara yang amat kami dambakan ini.\n\nTiada sebarang berita lagi mengenai sama ada motosikal Honda CB125X Concept ini akan dikilangkan, tetapi, sekiranya ianya menjadi kenyataan, kami amat pasti yang akan adanya satu barisan panjang di luar bilik pameran Honda TERUTAMANYA bagi model 250/300cc. Tunaikanlah impian kami Honda!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nHonda CB650R 2019 Melengkapkan Rangkaian Neo Sports Caf\n\nAdvertisements",
        "Moto2\nmotogp\nMotoGP 2018 \n\nMoto2 Phillip Island 2018: Brad Binder Raih Kemenangan Ketiganya Musim Ini Di Australia \n\n\nPosted on October 28, 2018October 28, 2018 by Zarul Faiz \n\n\n\n\nPusingan Moto2 2018 di Australia menyaksikan Brad Binder (Red Bull KTM Ajo) berjaya merangkul kemenangannya yang ketiga pada musim ini.\nJoan Mir (EG 0,0 Marc VDS) dan Xavi Vierge (Dynavolt Intact GP) melintasi garisan penamat di tempat yang ke-dua dan ke-tiga.\nPersaingan untuk merebut takhta kejohanan Moto2 akan diteruskan di Sepang di antara Francesco Bagnaia (SKY Racing Team VR46) dan teman sepasukan Binder, Miguel Oliveira.\n\n\n\nSelepas perlumbaan Moto3 yang menakjubkan di Michelin Australian Motorcycle Grand Prix di Phillip Island, giliran para penunggang Moto2 pula untuk menghangatkan suasana di mana pertarungan untuk kejohanan 2018 mungkin akan ditentukan pada hari ini di antara Francesco Bagnaia (SKY Racing Team VR46) dan Miguel Oliveira (Red Bull KTM Ajo).\n\nNamun, ianya teman sepasukan Oliveira, Brad Binder, yang telah berjaya merangkul kemenangannya yang ketiga pada musim ini setelah satu pertarungan kelompok hadapan yang mengujakan dengan beberapa orang penunggang berprofil tinggi yang lain. Penunggang berusia 23 tahun kelahiran Afrika Selatan itu berdiri megah di tempat teratas podium sewaktu lagu kebangsaan negaranya berkumandang, di mana dia disertai oleh Joan Mir (EG 0,0 Marc VDS) di tempat ke-dua dan Xavi Xierge (Dynavolt Intact GP) di tempat yang ke-tiga.\n\n\n\n\n\n\n\n\nIa tampak jelas sekali sepanjang hujung minggu ini bahawa Brad Binder akan mendapat keputusan yang baik pada perlumbaan hari ini namun tatkala perlumbaan memasuki beberapa pusingan yang terakhir, beberapa orang penunggang tampak seperti tidak dapat mengejar atau telah melakukan kesilapan akibat tekanan, namun Binder mampu mengekalkan rentaknya bagi merangkul kemenangan ke-49 dalam kerjayanya. Pertarungannya cukup sengit dan panjang, sepanjang perlumbaan ini, di antara tiga penunggang terpantas.\n\nTumpuan juga turut diberikan pada pertarungan antara Miguel Oliveira dan Francesco Bagnaia, di mana mereka hanya mampu menamatkan perlumbaan di P11 dan P12. Ini bermakna persaingan untuk kejohanan Moto2 2018 akan diteruskan pada pusingan yang berikutnya di Litar Antarabangsa Sepang bagi pusingan Shell Malaysia Motorcycle Grand Prix yang akan berlangsung dari 2 hingga 4 November 2018.\n\n\n\n\n\n\n\n\n\nSumber imej: MotoGP\nMoto3 Phillip Island 2018: Albert Arenas Memenangi Perlumbaan Yang Mengujakan Di Phillip Island\n\nAdvertisements",
        "BERITA TEMPATAN\nMoto Malaya \n\nPadah Letak Kereta Sesuka Hati, Dapat Paint Job Percuma \n\n\nPosted on May 21, 2019 by Amirul Azreen \n\n\n\nSeorang pemilik kereta terkejut apabila keretanya telah disembur dengan cat berwarna merah dalam satu insiden yang berlaku di Lembah Klang, hari ini.\nMenurut perkongsian di Facebook Mcclubz, sebuah kenderaan jenis Toyota Estima telah disembur dengan beberapa mesej kemarahan ekoran didakwa meletakkan kereta secara sesuka hati.\n\nPemilik kereta terbabit terkejut melihat keretanya dipenuhi perkataan mati, giladan park properly.\nMeskipun tiada pengesahan di mana insiden tersebut berlaku namun bengkel Autonian di Taman Wahy, Kuala Lumpur mengesahkan kereta tersebut telah dihantar untuk dibaik pulih.\nRata-rata netizen memuji tindakan si pelaku yang bertindak menyembur kereta tersebut sebagai pengajaran.\nAdvertisements",
        "BERITA ANTARABANGSA\nBMW Motorrad\nS 1000 RR \n\nMotosikal BMW S 1000 RR 2019 Dilengkapi Dengan Injap Batang Berongga Titanium \n\n\nPosted on December 6, 2018 by Zarul Faiz \n\n\n\n\nBMW Motorrad telah mendedahkan bahawa motosikal BMW S 1000 RR 2019 akan menggunakan injap batang berongga titanium.\nTeras yang berongga ini akan meringankan injapnya.\nInjap yang lebih ringan akan membolehkan tahap rpm yang lebih tinggi secara konsisten.\n\n\nBMW Motorrad telah mendedahkan yang model BMW S 1000 RR 2019 mereka akan menggunakan injap batang berongga titanium.\nTugasan Injap\nInjap enjin berhadapan dengan keadaan yang paling mencabar dalam sesebuah enjin. Berbanding dengan omboh, ianya tidak dilincirkan dengan minyak enjin dan dengan itu, tidak didinginkan olehnya. Kepala injap  permukaan yang berdepan dengan kebuk pembakaran  terdedah kepada wasap pembakaran yang teramat panas, iaitu sekitar 700C.\nTidak cukup dengan itu, setiap injap akan terbuka dan ditutup berbilang kali pada satu-satu masa. Pada tahap kemuncak 14,200rpm bagi model S 1000 RR yang lama, setiap injap akan terbuka dan tutup pada kadar 118 kali per saat. Model S 1000 RR 2019 pula dilengkapi dengan ShiftCam dan had kitarannya telah dipertingkatkan kepada 14,600rpm. Setiap injap kini terbuka dan tutup sebanyak 122 kali per saat pada kitaran maksimum.\nBagaimana Enjin Empat Lejang Berfungsi\n\nWalaupun berat injap ini ringan berbanding bahagian bergerak lain dalam enjin, ianya masih terdedah kepada hampir 5,000G daya, iaitu 5,000 kali ganda beratnya.\nPenggunaan Titanium\nJadi, bagaimanakah kiranya kita mahu mengurangkan daya yang terhasil dari inertia ini? Salah satu jawapannya adalah dengan mengurangkan berat injap. Namun begitu, timbul satu persoalan baharu, iaitu bagaimana untuk meringankan berat sesuatu bahan tanpa menjejaskan kekuatannya? Jawapannya, titanium. Titanium mempunyai nisbah kekuatan-ketumpatan terbaik di antara semua elemen keluli.\nInjap titanium bukanlah sesuatu yang baharu. Ianya telah pun wujud sejak berdekad lamanya dan telah digunakan secara meluas dalam enjin kereta lumba sebelum diadaptasikan sebagai produk selepas jualan untuk motosikal pada pertengahan 90-an. Semenjak itu, para pengeluar telah menggunakan injap titanium dalam model berprestasi tinggi mereka.\nBagaimana pun, ia masih berjisim dan dengan itu, memiliki daya inertia apabila sedang bergerak. Enjin memerlukan lebih banyak tenaga untuk cam lobes bagi memaksa injapnya terbuka. Hasilnya, pembaziran kuasa, kitaran maksimum lebih rendah, dan tahap reliabiliti lebih rendah.\nPenyelesaian Ringkas Yang Berkesan\nAtas sebab inilah BMW Motorrad memutuskan untuk melengkapkan injap batang berongga pada model S 1000 RR yang baharu ini.\nNamun sekali lagi, injap batang berongga bukannya sesuatu yang baharu.\nPengeluar kereta telah menggunakan injap batang berongga yang diisi dengan sodium sejak tahun 70-an. Pakar injap selepas jualan, Ferrea Racing Components, telah menghasilkan injap titanium sejak bertahun lamanya.\nInjap batang berongga buatan Ferrea Racing Components\nModel S 1000 RR 2019 ini merupakan motosikal pengeluaran pertama yang menggunakan injap batang berongga titanium.\nBagaimana Ianya Dihasilkan?\nSebuah injap ini terdiri daripada dua bahagian. Bahagian tapak dan batang kemudiannya akan dikimpal menjadi satu.\nBMW kemudiannya mengorek 2mm di tengah injap berdiameter 5mm tersebut, sebelum mengimpalnya. BMW menyatakan bahawa proses ini adalah satu rahsia.\n\nAdvertisements",
        "BERITA TEMPATAN\nHonda\nMoto Malaya\nYamaha \n\nCub Prix 2019: Afif Lakar Kemenangan Pertama Musim Ini \n\n\nPosted on May 6, 2019 by Amirul Azreen \n\n\n\nAhmad Afif Amran meraih kemenangan pertama musim ini bagi kategori CP150 setelah menjuarai pusingan ketiga Kejuaraan Cub Prix Malaysia PETRONAS yang berlangsung di Litar Lumba Tangkak, Johor, semalam.\nWakil PETRONAS Sprinta Yamaha itu menamatkan perlumbaan dengan catatan 14 minit 55.133 saat dihadapan Akid Aziz (PETRONAS Sprinta Yamaha Maju Motor) kedua dengan catatan masa 14min 56.549s.\n\nSementara itu, tempat ketiga jadi milik Md Izzat Zaidi Md Salehan (Motul Yamaha YY Pang Racing) dengan catatan masa 14min 57.676s yang merupakan podium pertamanya musim ini.\nPelumba pilihan, Azroy Hakeem Anuar  yang menjuarai dua pusingan sebelum ini  terpaksa berpuas hati dengan kedudukan ke-11 apabila terjatuh seawal selekoh pertama.\n\nSaya berterima kasih kepada seluruh pasukan yang telah bekerja keras untuk menyiapkan jentera terbaik kepada saya pada minggu ini.\nPada peringkat awal perlumbaan, saya tidak memikirkan tentang kemenangan sebaliknya hanya mahu memastikan tidak terbabit dengan kemalangan kerana sedar selekoh pertama agak berbahaya.\nPerlumbaan tadi (semalam) juga sebenarnya bukan mudah kerana memerlukan pelumba untuk kekal konsisten dari awal sehingga ke penghujung perlumbaan. Keadaan litar yang agak berisiko memerlukan saya memberi sepenuh tumpuan dan gembira kerana berjaya memenangi perlumbaan pertama musim ini, jelas Afif.\nAfif kini mendahului kedudukan keseluruhan dengan 58 mata, tiga mata dihadapan Azroy yang memungut 55 mata manakala Ahmad Fazrul Sham (AHM Motorsports Yamaha Racing) ketiga dengan 36 mata.\nDalam perkembangan lain, Md Adib Rosley dari pasukan Motil Yamaha YY Pang Racing mengungguli kategori CP115.\n\nDia meninggalkan Ahmad Syukran Aizat (PETRONAS Sprinta Yamaha  CKJ Racing) dengan perbezaan 1.839s sementara tempat ketiga jadi milik rakan sepasukan Adib, Md Khairi Asyraf Mahmood.\nGelaran naib juara terus meletakkan Ahmad Syukran sebagai pendahulu keseluruhan dengan 60 mata manakala Adib kedua dengan 41 mata.\nAdvertisements",
        "BERITA ANTARABANGSA\nHafizh Syahrin\nMoto\nmotogp\nMotoGP 2019 \n\nKetua Pasukan Red Bull KTM Tech 3, Herve Poncharal, Berang Dengan Hafizh Syahrin \n\n\nPosted on April 2, 2019 by Zarul Faiz \n\n\nSumber imej: Fox Sports Asia\n\nKetua pasukan Red Bull KTM Tech 3, Herve Poncharal mengakui yang dia berasa berang dengan Hafizh Syahrin.\nDia telah berkongsi perasaannya itu sewaktu pusingan MotoGP Argentina.\nHafizh Syahrin mensasarkan untuk mendapat keputusan yang lebih baik dari teman sepasukan baharunya, Miguel Oliveira pada tahun ini.\n\n\nIni adalah satu berita yang kurang menyenangkan untuk didengari. Ketua pasukan Red Bull KTM Tech 3, Herve Poncharal, mengakui yang dia berasa berang dengan Hafizh Syahrin.\nDia telah berkongsi perasaannya itu sewaktu ditemuramah oleh penemuramah litar MotoGP, Simon Crafar, ketika hujung minggu pusingan MotoGP Argentina.\nHafizh, ianya sesuatu yang amat pelik, di mana kami pernah melaluinya sebelum ini, ujar Poncharal, merujuk kepada kata-kata motivasi yang telah diberikan kepada penunggang tersebut di Misano pada tahun lalu.\nHerve Poncharal  Sumber imej: GPOne\nDia berjaya mendapat tempat ke-sembilan sewaktu perlumbaan kedua dalam kejohanan MotoGP pada tahun lalu, jadi kami sedia maklum dengan potensi yang dia ada.\nNamun, sesi FP1 semalam cukup teruk sekali. Dia nampak seperti awak (Simon Crafar) atau saya yang menunggang motosikal tersebut di atas litar. Saya berasa amat marah.\nTetapi selepas tiga pusingan dalam FP2, dia memperbaiki catatannya sebanyak dua saat, yang mana satu peningkatan yang ketara. Kami tidak melakukan sebarang perubahan pada motosikal, jadi jelas sekali ada sesuatu yang mengganggu fikirannya. Pada waktu ini dia tidak berani untuk mencuba sepenuhnya, atas sebab yang saya mahu pun dia tidak dapat jelaskan.\nBagaimana pun, Poncharal memberikan jaminan yang pasukan KTM Tech 3 tetap menyokong penuh Hafizh dalam usahanya.\nPendapat Hafizh Syahrin\nMotorsport.com telah meminta pandangan Hafizh mengenai kata-kata Poncharal. Pagi semalam ia rasa sama seperti di Qatar dan juga sewaktu ujian. Saya tidak mendapat cengkaman yang baik dengan motosikal.\nDan selepas kami melakukan sedikit perubahan (yang mana Poncharal mengatakan yang mereka tidak mengubah apa-apa pada motosikal), ia telah memeranjatkan saya, dan saya rasa ianya seperti sebuah motosikal yang berbeza, dan kami telah berjaya memperbaiki catatan masa.\nHafizh akui yang dia masih membiasakan diri dengan motosikal. Kini saya mula memahami motosikal ini lebih kurang 90 peratus. Saya hanya perlu lebih banyak pusingan.\nPendapat kami\nSebelum anda mula mengutuk Poncharal, kita kena ingat yang MotoGP ini adalah sebuah perniagaan. Ianya bukan sekadar satu hobi mewah mereka yang kaya raya yang menggajikan penunggang untuk berlumba di litar di seluruh dunia. Ia memerlukan dana yang besar dan sebahagian besar dana ini datang dari para penaja.\nDan para penaja ini bukannya melakukan kerja amal, mereka menaja dengan harapan melihat jenama dan logo mereka yang terpampang pada motosikal dipancarkan di seluruh dunia. Mereka mungkin mengatakan bahawa Kami menggunakan kejohanan bertaraf dunia (MotoGP) bagi membangunkan teknologi kami, namun, sejujurnya, ianya untuk keterlihatan jenama. Penaja ingin dikaitkan dengan pemenang. Kalau anda seorang penaja, adakah anda akan menaja pasukan yang di belakang? Semestinya tidak.\nMalangnya, hanya kelompok penunggang teratas dan mereka yang terbabas yang akan mendapat perhatian sewaktu satu-satu hujung minggu perlumbaan. Kebanyakan masanya, kamera akan tertumpu pada pencabar utama kejohanan, yang mana visualnya akan dipancarkan ke jutaan televisyen di seluruh dunia.\nDan atas sebab itu, para penunggang dan pasukan yang berada di kelompok belakang menjadi halimunan, melainkan sewaktu mereka terbabas. Dan pada waktu itu sekali pun, para pencabar utama yang terbabas yang akan dapat waktu siaran yang lebih panjang. Penaja akan menghadapi masalah untuk meyakinkan para pemegang saham akan kos penajaan dan mula memberi tekanan kepada pengeluar. Pengeluar pula akan mendesak ketua pasukan, dan ketua pasukan pula akan turun ke pit dan mula mendesak pasukannya.\n\nKetua Pegawai Eksekutif Litar Antarabangsa Sepang dan juga ketua pasukan Petronas Yamaha Sepang Racing Team, Dato Ahmad Razlan Ahmad Razali, telah diajukan soalan berkenaan dengan prestasi Hafizh Syahrin sewaktu satu temuramah baru-baru ini. Beliau mengatakan bahawa beliau telah berbicara dengan Hafizh di Qatar. Saya beri satu nasihat kepadanya: Jangan anggap Petronas Yamaha Sepang Racing Team sebagai sandaran, kerana kami telah menandatangani Morbidelli dan Quartararo selama dua tahun, ujar Dato Razlan.\nBeliau juga menambah bahawa memasuki MotoGP agak mudah, namun, kekal dalam MotoGP adalah satu perkara yang berbeza sama sekali. Sasaran Tech 3 untuk Hafizh bagi tahun 2019 adalah untuk mendapat keputusan yang lebih baik berbanding teman sepasukan baharunya, Miguel Oliveira.\nSaya juga telah memberitahunya untuk berhenti membandingkan jentera KTM dengan motosikal Yamaha yang dikemudinya tahun lalu.\nSama seperti Poncharal, SIC menyokong usaha Hafizh. Kami telah melakukan yang sebaik boleh dalam usaha membantu Hafizh, termasuklah mendapatkan khidmat ahli psikologi sukan untuknya.\nKami berharap yang Hafizh Syahrin akan mengatasi cabaran ini dengan jayanya. Kami faham yang ianya bukan sesuatu yang mudah untuk menjadi penunggang MotoGP, yang mana ianya dunia yang mengutamakan kecemerlangan.\nNOTA\nKebanyakan pencabar utama turut mengalami masalah dengan cengkaman di litar Termas Rio Hondo di Argentina. Litar ini jarang digunakan melainkan untuk MotoGP. Oleh kerana itu, permukaan litar ini kurang cengkaman. Maverick Viales memulakan perlumbaan di petak kedua namun kehilangan 1.5 saat bagi setiap pusingan di belakang pemenang perlumbaan, Marc Marquez. Alex Rins hanya mampu melayakkan diri di atas grid perlumbaan di P16, dengan jentera Suzuki dan terpaksa berpuas hati dengan tempat ke-lima. Johann Zarco yang mengemudi jentera pengilang KTM turut menghadapi kesukaran, menamatkan perlumbaan di tempat ke-15, satu anak tangga di hadapan Hafizh Syahrin. Andrea Dovizioso mengatakan yang dia kecewa kerana hanya dapat melintasi garisan penamat di tempat ke-tiga setelah terpaksa menjaga tayarnya yang haus.\n\nAdvertisements",
        "motogp\nMotoGP 2018 \n\nMarc Marquez Juara Dunia MotoGP 2018! \n\n\nPosted on October 21, 2018 by Zarul Faiz \n\n\n\n\nPenunggang Repsol Honda, Marc Marquez telah ditabalkan sebagai juara dunia MotoGP 2018 di Motegi, Jepun.\nPenunggang berusia 25 tahun dari Sepanyol itu telah berjaya memenangi takhta dunia buat kali ke-tujuhnya setelah Andrea Dovizioso terkeluar dari persaingan berbakikan dua pusingan.\nIanya satu pertarungan yang cukup mengujakan di mana Marquez berjaya menggondoli kejuaraan di halaman Honda di Motegi.\n\n\n\nDengan jurang sebanyak 77 mata di hadapan pencabar terdekatnya pada tahun ini (iaitu Andrea Dovizioso dari pasukan pengilang Ducati Team), dan juga dengan kedudukan kelayakan yang paling teruk pada musim ini di atas grid di P6, Marc Marquez dari pasukan Repsol Honda telah dinobatkan sebagai juara dunia MotoGP 2018 di Motul Grand Prix of Japan!\n\nSelepas memenangi 8 perlumbaan dan 5 tempat atas podium yang lain, ianya hanyalah sekadar menunggu masa sebelum penunggang muda dari Sepanyol itu menggondoli takhta kejuaraan dunia yang ke-tujuhnya. Dan ianya lebih membawa makna untuk merangkuli kejohanan tahun ini di halaman Honda di Litar Twin Ring Motegi di hadapan penyokong Jepun dengan takhta kelas premier yang ke-limanya.\n\nDengan Litar Motegi, halaman Honda ini sebagai tirainya pada hujung minggu, tampak jelas sekali yang tekanan untuk menggondoli kejuaraan dunianya yang berikutnya telah memberi kesan terhadap Marquez. Dia yang sering kali tampak gembira dan sentiasa ceria, nampak lebih pasif selepas sesi Q2 petang semalam setelah melayakkan diri di tempat terakhir di barisan kedua.\n\nIanya jelas sekali bahawa dia perlu melakukan sesuatu yang menakjubkan bagi membolehkannya mengatasi para penunggang yang lain di atas grid, terutamanya Andrea Dovizioso yang berada di P1, diikuti dengan para pesaing hebat yang lain, Johann Zarco (Monster Yamaha Tech 3), Jack Miller (Alma Pramac Racing), Cal Crutchlow (LCR Honda CASTROL), dan Andrea Iannone (Team Suzuki Ecstar) yang melayakkan diri di hadapan penunggang utama pasukan pengilang Honda ini\n\nDovizioso bermula dengan baik sekali sebaik sahaja lampu merah dipadamkan, namun, Marquez telah berjaya berada di belakang pencabar terdekatnya pada musim ini dalam pusingan pertama perlumbaan ini. Seperti mana yang telah dijangka oleh kebanyakan peminat, ianya satu lagi pertarungan antara jentera Ducati Desmosedici GP18 kendalian Andrea Dovizioso, dan jentera Honda RC213V kendalian Marc Marquez.\n\nBahagian awal perlumbaan menyaksikan Dovizioso berjaya mengekalkan kedudukan di tempat pertama diikuti oleh Marquez dan Crutchlow. Ia tampak seperti penunggang pasukan pengilang Honda telah bergelut untuk mengekalkan rentak bersama dengan penunggang Ducati dan ada satu ketika di mana Marquez jatuh ke tempat ketiga setelah Crutchlow berjaya memintasnya. Marquez bagaimana pun telah berjaya mendapatkan tempatnya semula dan terus memberikan semula tekanan kepada penunggang Itali yang berada di hadapannya.\n\nBerbakikan 11 pusingan, Marquez telah mengorak langkahnya tetapi hampir kehilangan segalanya sewaktu dia tersasar di Selekoh 9, Dovizioso dengan pantas merebut peluang daripada situasi ini dan mendapat semula tempat pertama pada selekoh yang seterusnya. Aksi ini berterusan sehinggalah pada 4 pusingan terakhir sewaktu Marquez melakukan block pass ke atas Dovizioso.\n\nKejohanan ini akhirnya telah berjaya dirangkul oleh Marquez setelah Dovizioso terbabas dengan baki dua pusingan. Tekanan untuk merapatkan jurang dengan juara dunia MotoGP 2018 ternyata amat membebankan bagi penunggang dari Itali tersebut. Ia menjadi lebih sukar kerana tayar hadapan jentera Ducati Desmosedici GP18-nya adalah pilihan tayar lembut berbanding pilihan tayar medium yang dibuat oleh Marquez.\n\nWalau apa pun jua, ini adalah satu lagi musim yang bersejarah buat Marquez dan Repsol Honda, dan ianya bertepatan sekali mereka meraikan kejohanan 2018 ini di halaman Honda sendiri. Tahniah diucapkan buat Marq Marquez dan Repsol Honda!\n\nHonda Teruja Untuk Pelajari Tentang Ducati Dari Jorge Lorenzo\n\nSumber imej: MotoGP\nAdvertisements",
        "BERITA ANTARABANGSA\nMoto Malaya \n\nE3: Forza Horizon 4 Dikemas Kini Dengan Tema LEGO! \n\n\nPosted on June 11, 2019 by Amirul Azreen \n\n\n\nBagi peminat permainan konsol Xbox, pastinya anda mengikuti perkembangan persidangan E3 yang berlangsung semalam yang telah memaparkan beberapa permainan menarik yang bakal memasuki pasaran.\nAntara yang mencuri perhatian adalah permainan Forza Horizon 4  permainan bertemakan perlumbaan kereta  yang telah dikemas kini dengan beberapa pertambahan baharu.\nBagi membuatkan perlumbaan di Horizon 4 lebih menarik, pereka permainan tersebut, Playground Games bersama-sama Microsoft memperkenalkan perlumbaan dan kereta bertemakan LEGO!\n\n\nTema yang diperkenalkan tersebut memberi peluang kepada gamers untuk berlumba dengan kereta seperti McLaren Senna, Ferrari F40 Competizione dan Mini Cooper S Rally 1967 yang diperbuat daripada LEGO di Lego City.\n\nBukan itu sahaja, gamers juga berpeluang untuk berlumba kereta LEGO ini dengan kereta lain yang terdapat dalam permainan tersebut.\nBagi meraikan penggabungan ini, Lego dan McLaren telah menghasilkan replika McLaren Senna diperbuat daripada Lego 100 peratus dan dipamerkan di persidangan E3.\nForza Horizon 4 Lego Speed Championship akan dilancarkan di seluruh dunia pada 13 Jun ini di konsol Xbox One dan Windows 10 PC. Sementara itu, jika anda sudah pun memiliki Forza Horizon 4 Ultimate Edition, Forza Horizon 4 Expansions Bundle atau Forza Horizon 4 Ultimate Add-Ons Bundle akan mendapat kemas kini baharu ini secara percuma!\n\nDalam perkembangan masa, kemas kini terbaru itu turut memperkenalkan jentera sport car elektrik Rimac C_Two.\nRimac berkata mereka mahu gamer seluruh dunia terutamanya peminat Forza Horizon 4 mendapat peluang eksklusif untuk merasai sendiri prestasi jentera tersebut. Memiliki hp setinggi 1,914, C_Two muncul kereta terpantas dan berkuasa dalam Horizon 4.\nSaksikan treler Forza Horizon 4 yang ditayangkan di E3 di bawah:\n\nAdvertisements",
        "BERITA TEMPATAN\nconvoi\nDominar 400\nmodenas\nModenas Explore the Unexplored \n\nKonvoi Modenas Dominar Explore the Unexplored Menggegarkan Selatan Tanah Air! \n\n\nPosted on January 22, 2019 by Zarul Faiz \n\n\n\n\nKonvoi Modenas Dominar Explore the Unexplored telah kembali bagi tahun 2019 dengan pengembaraan yang lebih mengagumkan.\nTunggangan kali ini meliputi negeri Johor dari, Johor Bahru menuju ke Mersing dan Kluang.\n16 orang pemilik Modenas Dominar D400 telah menyertai penunggangan yang mengujakan ini untuk inisiatif #MotographyMalaysia.\n\n\n\nIa satu lagi penunggangan yang penuh jayanya dan mengagumkan bagi konvoi Modenas Dominar Explore the Unexplored sewaktu ia menjelajahi bahagian selatan tanah air negara. Sebuah konvoi yang terdiri daripada 16 orang pemilik motosikal Modenas Dominar D400 telah menjelajah jalan raya Mersing ke Kluang menikmati keseronokan menunggang mengelilingi negeri berkenaan.\n\nDianjurkan oleh Modenas sebagai sebahagian daripada inisiatif #Motography dan #MotographyMalaysia, tunggangan ini bertujuan untuk menemukan destinasi penunggangan yang menakjubkan dengan mengumpul sejumlah besar gambar dan video yang diambil dan dihantar oleh para pemilik Modenas Dominar D400 sendiri. Tunggangan kali ini yang berlangsung pada 12 Januari 2019 bermula dengan sarapan pagi dan taklimat di Sayed Bistro di Tebrau sebelum bergerak menuju destinasi Motography pertama mereka untuk hari berkenaan.\n\nJeti Tanjung Leman yang menghadap Laut China Selatan memberikan para penunggang peluang untuk menangkap gambar jentera kesayangan mereka berlatarbelakangkan pesisiran pantai yang mengagumkan. Tidak lama selepas menikmati pancaran matahari dan hembusan bayu laut yang menyegarkan, perut para penunggang mulai berkeroncong. Konvoi berkenaan kemudiannya bergerak menuju ke The Port Cafe berhampiran Jeti Mersing.\n\nBeberapa buah aktiviti telah dirancang bagi memeriahkan lagi penunggangan ini buat para pemilik Modenas Dominar D400. Menunggang pantas melalui jalan raya pesisir cukup menyeronokkan dan mengujakan tetapi, menunggang dengan perlahan dan stabil masih lagi satu cabaran buat sesetengah penunggang, dan para penunggang Modenas Dominar ini menyahut cabaran ini bagi membuktikan siapakah juara sebenar bagi pengendalian motosikal tahap tinggi.\n\nSejurus selepas makan tengah hari, para penunggang mulai bergerak menuju ke Taman Rekreasi Mersing yang tidak jauh dari tempat mereka berhenti untuk makan tengah hari, berhampiran dengan pesisiran pantai untuk satu lagi hentian bergambar Motography. Tugu mahkota dan pedang yang memberi penghormatan kepada keluarga diraja Johor tersergam megah sewaktu para penunggang mengelilingi kawasan persekitaran mencari tempat terbaik untuk menangkap gambar mereka bersama jentera kesayangan masing-masing.\n\nHentian terakhir pada hari tersebut sudah semestinya Original Kluang Rail Coffee di mana para peminat dan penggemar bersumpah yang inilah tempat untuk mendapatkan kopi terbaik dalam negara. Sesi minum kopi sebelah petang ini telah diiringi dengan snek minum petang yang hebat seperti roti bakar kaya dan ban serta pilihan makanan ringan yang menjadi penutup hebat buat tunggangan kali ini.\n\nIanya merupakan satu lagi tunggangan yang jaya bagi siri konvoi Modenas Dominar Explore the Unexplored. Pastikan anda mengikuti perkembangannya kerana ini sudah pasti bukan satu-satunya konvoi yang dianjurkan oleh Modenas bagi tahun 2019. Lebih banyak keseronokan dan keterujaan menanti! Untuk mendapatkan maklumat yang lebih lanjut, sila layari laman sesawang www.facebook.com/DominarMalaysia/.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nToyota \n\n10 soalan dijawab tentang Toyota Vios 2019  As Never Before \n\n\nPosted on January 25, 2019 by Sep Irran \n\n\n\nMinggu lepas, kami dan beberapa media permotoran tanah air tercinta telah mendapat peluang untuk mencuba Toyota Vios 2019 tawaran dari UMW Toyota Sdn Bhd. Vios generasi baharu dengan tagline As Never Before memberi imej awal sebuah kenderaan serba baharu yang dipasarkan untuk pelbagai golongan dari mereka yang baru bekerja hingga berkeluarga yang ingin mencari sebuah kenderaan yang selesa dan berpatutan dari semua aspek termasuk servis selepas jualan.\n\nKami akan menjawab beberapa soalan yang telah atau bakal dikemukakan oleh rakyat Malaysia berkenaan Toyota Vios 2019 generasi baharu ini.\n1) Wow, cantik! Berapa harga dia, boss?\n\nHarga jualan dari RM77,200 hingga RM87,300 (harga atas jalan tanpa insurans). Ada tiga varian berbeza iaitu:\n1.5J  RM77,200\n1.5E  RM81,200\n1.5G  RM87,300\n2) Rupa bentuk lebih kurang sama jek. Betul ke baru ni?\nKiri lama, kanan baru\nYa, betul. Boleh dikatakan lebih hampir 100% komponen Toyota Vios 2019 adalah baharu walaupun menggunakan platform yang lebih kurang sama dengan model generasi sebelum ini. Kalau ada peluang, cuba test drive. Memang lain!\n\nDari segi rupa bentuk, ia lebih agresif dan muscular jika dibandingkan dengan Vios sebelum ini yang lebih bulat. Rupa bahagian depan tajam lebih kurang sama seperti Corolla Altis (admin betul-betul minat), bahagian tepi dan belakang lebih curvy dan elegan seperti Camry (ala-ala business look untuk para eksekutif).\n3) Laju ke bang? Berapa top speed ni?\n\nLagi kuat tekan, lagi laju pergi. Pecutan biasa dan selesa dengan adanya sistem transmisi 7-kelajuan CVT dengan mod Sport Sequential Shiftmatic. Kelajuan selesa pada 140km/j tapi lebih dari itu, sedikit kegoyangan dapat dirasai tapi hanyalah sedikit. Apa-apa pun, patuhi had kelajuan yang telah ditetapkan. Laju-laju nak pergi mana?\n4) Enjin masih 1.5 liter ke?\n\nYa, enjin 1.5-liter 4-silinder DOHC Dual VVT-i yang mampu menjana 105hp pada 6,000rpm dan 140Nm tork maksimum serendah 4,200rpm. Cukup berkuasa untuk membawa penumpang dan bagasi hingga kapasiti penuh. Sistem transmisi CVT agak bising bila berada di RPM tinggi tapi lancar pada kelajuan tinggi.\n5) Bahagian kabin selesa tak?\n\nJika dibandingkan dengan Vios generasi sebelum ini, Vios 2019 memang selesa lebih-lebih lagi dari segi soundproofing. Pengalaman memandu sangat selesa bagi kedua-dua pemandu dan penumpang. Tempat duduk mungkin boleh lebih selesa jika ada lumbar support untuk bahagian bawah belakang (rasa sedikit bongkok bila memandu).\n\nBahagian dashboard juga rasa sedikit tinggi walaupun tempat duduk telah dilaraskan ke tempat tertinggi. Tetapi tidak perlu risau kerana Toyota Vios 2019 dilengkapkan dengan Panoramic View Monitor (PVM) dan sensor parking untuk memastikan anda dapat lihat kawasan keliling tanpa keluar dari kenderaan.\n6) Apa ciri-ciri keselamatan yang ada pada Toyota Vios 2019 ni?\n\nAda banyak dan semuanya amatlah berguna. List ada di bawah.\n\n7 beg udara\nPanoramic View Monitor (PVM)\nBlind Spot Monitor (BSM) dengan Rear Cross Traffic Alert (RCTA)\nFront Digital Video Recorder (DVR) baharu\nHill-Start Assist Control (HAC)\nSensor tempat letak kenderaan\nVehicle Stability Control (VSC)\nTraction Control (TRC)\nBrake Assist (BA)\nAnti-Lock Braking System (ABS)\nEletronic Brake-force Distribution (EBD)\n\nNOTA: Kami dapati bahawa sistem Blind Spot Monitor agak sensitif yang juga bermaksud jika ada kereta atau motor di bahagian kereta yang anda tidak boleh nampak, Vios 2019 akan bising untuk memastikan anda sedar atas kehadiran mereka. Ini bagus untuk mengurangkan lagi risiko kemalangan berlaku.\n7) Kelengkapan bahagian dalaman bagus tak?\n\nBagi saya, Vios 2019 agak bagus. Terdapat banyak ruang simpanan tapi terdapat beberapa pihak yang rasa bahawa bahagian depan masih boleh ditambahbaikkan dari segi reka bentuk untuk extra storage.\nSistem audio dengan skrin sentuh 6.8-inci bersama cirri USB Mirroring, Tuner, HDMI, MP3, Voice Dial, AUX-Jack, Bluetooth dan reverse camera memang senang untuk digunakan walaupun sedikit slow tapi ia hanya disediakan untuk varian 1.5E dan 1.5G. Pembesar suara ada empat sahaja tapi kualiti audio memang agak menarik untuk sebuah kereta entry-level dari Toyota.\n\nReverse camera sedikit ketinggalan zaman tapi lebih baik ada dari tiada langsung. Sistem Panoramic View Monitor (PVM) memberi kebolehan untuk melihat keadaan keliling dengan senang dengan adanya kamera di setiap sisi kenderaan tapi kualiti kamera mungkin boleh diperbaiki untuk model generasi akan datang.\n\n8) Penggunaan minyak petrol saving tak?\n\nDalam perjalanan pulang kami dari Desaru, Johor ke Kuala Lumpur, kami berjaya mencatat penggunaan petrol serendah 15.8km/liter. Dengan kapasiti tangki petrol sebesar 42 liter, secara teori Toyota Vios 2019 boleh bergerak sejauh 663.6km sebelum anda perlu mengisi semula.\nGaya pemanduan kami sedikit agresif jika dibandingkan dengan cara biasa (sebab kami guna Sport Mode). Dengan itu, kami rasa jarak perjalanan semestinya lebih jauh lebih-lebih lagi dengan adanya mod memandu ECO Mode.\n9) CBU ke CKD ni, Bossku?\n\nCKD, tuan-tuan dan puan-puan. Vios serba baru ini merupakan model pertama UMW Toyota Motor yang dikilangkan di kemudahan baru bertempat di Kawasan Perindustrian Bukit Raja, Klang, Selangor. Ia merupakan satu daripada kilang Toyota yang paling moden di dunia yang dibina selari dengan hala tuju pengilangan kenderaan baru berkecekapan tinggi oleh kerajaan Malaysia.\n\nUMW Toyota Motor menjangkakan industri automotif di negara ini mempunyai potensi yang luas di masa hadapan. Untuk itu, syarikat telah melaburkan hampir RM2 bilion bagi pembinaan kilang pemasangan berteknologi tinggi ini. Visi kami adalah agar kilang ini dapat mengeluarkan kenderaan-kenderaan cekap tenaga yang lebih maju, dalam usaha berterusan untuk memberikan yang terbaik kepada pelanggan di masa hadapan, jelas Timbalan Pengerusi UMW Toyota Motor, Akio Takeyama.\n10) Patut ke tak patut saya beli?\n\nSecara keseluruhan, Toyota Vios 2019 memberi tanggapan awal yang sangat bagus dari segi kualiti dan pengalaman pemanduan. Walaupun ada beberapa isu kecil, kami rasa ia sebuah kenderaan yang berbaloi untuk dibeli dan dimiliki untuk jangka masa yang panjang. Selesa, cukup dari segi kuasa dan dikenali sebagai kereta yang hampir kebal dari segi penggunaan seharian. Berbaloi ke? Ya, berbaloi.\nUntuk maklumat lanjut, layari www.toyota.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nJual Beli Kenderaan Kini Lebih Mudah Melalui MyAuction! \n\n\nPosted on May 27, 2019 by Amirul Azreen \n\n\n\nPortal pemilikan kenderaan, MyMotor (oleh MYEG) telah memperkenalkan platform membida kereta online  MyAuction  yang memberi peluang kepada pemilik kereta untuk membeli dan menjual kereta terpakai menerusi konsep bidaan.\nBidaan kereta tersebut dibuka kepada orang ramai sekaligus memudahkan penjual dan pembeli termasuk pengedar kereta terpakai untuk menyaksikan proses bidaan secara langsung.\nKonsep ini memastikan pembeli dapat membeli kenderaan dengan harga terbaik di pasaran kerana hanya akan berurusan secara terus dengan penjual dan bukannya dengan pihak ketiga.\nSementara itu, penjual berpeluang untuk mendapatkan harga tinggi sekiranya terdapat permintaan tinggi dikalangan pembida.\nBerikut antara ciri-ciri utama MyAuction:\n\nsetiap proses bidaan berjalan dengan mudah dan selamat.\nkereta yang disenaraikan dalam MyAuction telah diperiksa oleh pasukan profesional di MyMotor bagi memastikan ketelusan di antara pihak penjual dan pembeli.\nsegala dokumen dan kertas kerja akan dikendalikan oleh pihak MyAuction\npembeli boleh memohon bantuan kewangan/pinjaman daripada MyMotor\npembeli akan menikmati bantuan kerosakan selama setahun oleh MyAssist sekiranya berjaya membuat pembelian\n\nPemilik kereta yang berminat untuk menyenaraikan kenderaan di MyAuction boleh mendaftar melalui MyMotor.\nWakil profesional akan datang bagi membuat pemeriksaan kenderaan dan apabila selesai, wakil tersebut akan memaklumkan penjual mengenai tarikh dan waktu bagi sesi bidaan diadakan.\nUntuk maklumat lanjut, layari www.mymotor.my\nAdvertisements",
        "BERITA ANTARABANGSA\nMMX 500\nSuter \n\nMotosikal Dua Lejang Suter MMX 500 2017 Terpakai Untuk Dijual \n\n\nPosted on December 27, 2018 by Zarul Faiz \n\n\n\n\nMotosikal Suter MMX 500 adalah jentera perlumbaan dua lejang, V-Four yang telah dibina antara tahun 2017 hingga 2018.\nIanya sebuah motosikal lumba dua lejang sejati, yang direka dari mula.\nSyarikat berkenaan telah membina hanya 99 buah MMX 500.\n\n\nTahun baharu sudah semakin hampir tiba. Pada ketika inilah kita sering memikirkan apakah azam bagi tahun yang akan datang ini. Bagi penulis, azam tahun baharu cukup jelas sekali apabila penulis terjumpa dengan motosikal lumba dua lejang Suter MMX 500 2017 terpakai yang dijual dalam satu laman sesawang yang menjual motosikal lumba yang jarang ditemui.\nKami pernah membuat laporan mengenai motosikal Suter MMX 500 ini. Bagi mengingatkan anda semula, Eskil Suter dan kumpulan pekerjanya telah mempertimbangkan untuk menghentikan usaha mereka membina jentera dua lejang, namun, memutuskan untuk meneruskannya. Jadi, terhasillah motosikal ini.\n\nDan ianya bukanlah hanya sekadar sebuah motosikal yang dibentuk kerangkanya dan disumbat dengan enjin yang didermakan. Jentera MMX 500 ini adalah jentera perlumbaan yang tulen. (Suter adalah pakar kerangka dan pernah bertanding dalam Moto2. Merek telah menghasilkan lengan ayun bagi model BMW S 1000 RR HP4 Race.)\nEnjin V-Four motosikal ini berkapasiti 576cc, hasil daripada silinder undersquare (lejang panjang) 56.0 X 58.5mm (gerek lejang)nya itu. Suter memilih atur cara ini bagi membekalkan motosikal ini dengan lebih kuasa pada tahap pertengahan. Enjinnya itu adalah berdasarkan jentera Swissauto/MuZ500 yang dipertandingkan Suter pada tahun 1998 dan 1999. Ia memiliki dua aci engkol berlawanan arah.\n\nKelengkapan elektronik dan suntikan bahanapinya adalah terkini. Ianya bagi mengendalikan jentera 195hp ini, yang hanya seberat 127kg. Tanpanya, penunggang mungkin sekali akan dilancarkan ke orbit!\nAda $115,000 yang boleh anda belanjakan? Sudah tentu adakan? Lupakan sahaja angan-angan untuk menghantar anak ke kolej atau universiti, dan jual sahaja rumah anda. Ianya satu pengorbanan kecil bagi memiliki motosikal yang teramat jarang ada ini. Hanya 99 buah sahaja yang telah dibina.\nDan begitulah azam tahun baharu penulis. Penulis perlu cari lagi laman-laman sesawang seperti ini!\n\nSumber dan gambar oleh : raresportbikesforsale\n\nAdvertisements",
        "BERITA ANTARABANGSA \n\nIndonesia Muncul Pasaran Motosikal Terbesar Di Asia Tenggara Bagi Tahun 2018 \n\n\nPosted on March 21, 2019 by Zarul Faiz \n\n\nSumber imej: The Jakarta Post\n\nIndonesia telah menyaksikan jumlah jualan motosikal yang terbesar dalam rantau Asia Tenggara pada tahun 2018.\nKeseluruhan jumlah itu adalah hampir separuh daripada jumlah jualan keseluruhan bagi seluruh rantau ini.\nPopulasi negara yang besar serta tahap pendapatan penduduknya menyumbang kepada jumlah tersebut.\n\n\nKita sudah sedia maklum bahawa Indonesia merupakan pasaran motosikal terbesar bagi rantau Asia Tenggara, di mana ianya sama ada negara berkenaan atau pun Vietnam yang memegang pasaran terbesar di Asia Tenggara ini.\nBagaimana pun, data terbaru oleh ASEAN Automotive Federation (AAF) dan Federation of Asian Motorcycle Industries (FAMI) telah mengesahkan yang jumlah terbesar motosikal yang dijual bagi tahun 2018 adalah di Indonesia.\nUntuk tahun itu sahaja, pengeluar dan pengedar motosikal di Republik yang mempunyai populasi sebanyak 260 juta berkenaan telah menjual sejumlah 6,383,111 unit. Jumlah berkenaan mewakili 47% bagi jumlah keseluruhan jualan motosikal di rantau Asia Tenggara. Dari segi nisbahnya, 1 daripada 40.7 orang di negara berkenaan telah membeli sebuah motosikal.\nPasaran kedua terbesar bagi tahun 2018 adalah Vietnam, dengan jumlah jualan sebanyak 3,386,097 unit. Populasi negara berkenaan adalah sebanyak 94 juta orang. Menukarkannya menjadi satu nisbah, ianya menjadikan 1 daripada 27.7 orang di negara berkenaan telah membeli sebuah motosikal.\nJadi, walaupun Indonesia telah menyumbang kepada jumlah yang lebih besar, sebenarnya lebih ramai warga Vietnam yang telah membeli motosikal. Ini juga bermakna yang masih ada banyak ruang untuk jualan motosikal, sekiranya kita mengetahui jumlah populasi motosikal semasa dalam setiap negara.\nDi tempat ketiga adalah Thailand dengan 1,788,323 motosikal yang telah dijual. Pasaran motosikal negara berkenaan tampak seperti telah mencapai tahap saturasi. Filipina mengikuti rapat dengan 1,582,901 unit. Malaysia menyumbangkan jumlah sebanyak 494,254 buah motosikal. Singapura pula telah menjual sebanyak 10,377 buah motosikal.\n\nAdvertisements",
        "BERITA TEMPATAN\nMoto Malaya \n\nRASMI: Modenas Ninja 650, Z650 Dilancarkan  Dari RM34,500 \n\n\nPosted on July 17, 2023July 18, 2023 by Amirul Azreen \n\n\nSperti yang dijangka, Edaran Modenas Sdn Bhd (EMOS) dengan rasminya melancarkan Modenas Ninja 650 dan Z650 untuk pasaran tempatan.\n\nBagi pasaran tempatan, Modenas Ninja 650 ini datang dengan dua pilihan warna, Metallic Matte Graphenestell Gray (RM35,200) dan Lime Green/Ebony (RM35,900). Sementara Modenas Z650 pula ditawarkan pada harga RM34,500 bagi warna Metallic Spark Black dan RM35,200 bagi Metallic Matte Graphenesteel Gray.\n\nKedua-dua model ini dikuasakan enjin parallel-twin 649cc yang menawarkan 67.3hp pada 8,000rpm dan 65.7Nm pada 6,500rpm.\nMenariknya, kedua-duanya merupakan model terbaru yang diperkenalkan untuk pasaran global pada September tahun lalu. Hasilnya, kedua-dua model ini dilengkapi fungsi Kawasaki Traction Control (KTRC) tiga peringkat yang boleh diselaraskan mengikut kesesuaian.\n\nDalam mod 1, sistem tersebut akan mengukur kadar pusingan tayar bagi meningkatkan tahap cengkaman sewaktu masuk dan keluar dari selekoh.\nSementara itu mod 2 pula boleh diaktifkan sekiranya menunggang di atas permukaan licin  jalan basah, berpasir dan berbatu. Mod 2 akan memastikan traction control bertindak lebih cepat bagi mengimbangkan motosikal.\n\nBagi yang mahukan cabaran dan tunggangan lasak terutamanya di litar, pengguna juga boleh menyahaktifkan KTRC sekaligus.\nPengguna boleh akses fungsi KTRC menerusi paparan skrin TFT berwarna yang disertakan.\n\nPenggunaan kerangka jenis steel trellis juga dikekalkan dan dipadankan bersama fork teleskopik 41mm di depan dan penyerap hentakan jenis back-link di belakang.\nAdvertisements",
        "Bajaj Auto LTD\nBERITA ANTARABANGSA\nDominar 400 \n\nSpesifikasi Bajaj Dominar 400 2019 Dibocorkan! \n\n\nPosted on February 17, 2019 by Zarul Faiz \n\n\n\n\nSlaid pembentangan rasmi bagi motosikal Bajaj Dominar 400 2019 telah dibocorkan di atas talian internet.\nMotosikal baharu itu akan menerima pengemaskinian kuasa maksimum dari 35 PS yang ada sekarang menjadi 39.9 PS.\nPerubahan lain termasuklah fork terbalik dan panel instrumen baharu.\n\n\nMaklumat teknikal dari slaid pembentangan syarikat bagi model Bajaj Dominar 400 telah dibocorkan di atas talian internet, lapor maxabout.com.\nRupa paras motosikal tahun 2019 ini kekal serupa, di mana pengemaskininannya lebih tertumpu kepada penambahan keluaran kuasa. Enjin satu silinder, 373cc itu amat berpotensi untuk dibangunkan lagi. Dan dengan itu ianya tampil dengan ekzos baharu bagi motosikal Dominar 400 baharu dengan paip berganda dan kuasa maksimumnya dicapai pada tahap 650 rpm lebih tinggi dalam julat kilasannya. Rombakan semula ini meningkatkan kuasa maksimumnya kepada 39.9 PS pada 8,650 rpm, bertambah dari 35 PS. Tork maksimumnya kekal pada 35Nm namun kini pada tahap 500rpm yang lebih tinggi, pada 7,000rpm.\nBajaj juga telah melakukan perubahan pada transmisinya untuk pemecutan roll-on yang lebih baik.\nSelain daripada penambahan prestasinya, model 2019 ini juga didatangkan dengan panel instrumen yang dikemaskini dengan amaran dot matrix beserta mesej amaran pada paparannya.\nSatu lagi penambahan adalah fork terbalik.\nMotosikal yang berwarna hijau dalam gambar di atas adalah untuk pasaran India. Ia tampak cukup menawan sekali!\nDi bawah ini adalah perbandingan ringkas perbezaan antara model semasa dan juga model yang baharu itu.\n\n\n\n\n\nDominar 400 2019\n\n\nDominar 400 Semasa\n\n\n\n\nKuasa Maksimum\n\n\n39.9 PS @ 8,650 RPM\n\n\n35 PS @ 8,000 RPM\n\n\n\n\nTork Maksimum\n\n\n35 Nm @ 7,000 RPM\n\n\n35 Nm @ 6,500 RPM\n\n\n\n\nKapasiti Minyak Pelincir\n\n\n1.7 liter\n\n\n1.5 liter\n\n\n\n\nSuspensi Hadapan\n\n\nFork terbalik\n\n\nFork konvensional\n\n\n\n\nSpesifikasi pelincir Fork\n\n\nPRF001 (440 ml)\n\n\nSAE 10W20 (420 ml)\n\n\n\n\nLebar Keseluruhan\n\n\n836 mm\n\n\n813 mm\n\n\n\n\nBerat Basah\n\n\n184.5 kg\n\n\n182 kg\n\n\n\n\nHarga di India\n\n\nINR 1.80 Lakh (jangkaan)\n\n\nINR 1.63 Lakh\n\n\n\n\nSumber: Maxabout.com\n\nAdvertisements",
        "BERITA TEMPATAN\nMoto Malaya \n\nPenunggang Motosikal Jadi Mangsa Tali Melintang di Greenwood \n\n\nPosted on July 6, 2019 by Amirul Azreen \n\n\n\nSeorang penunggang motosikal berkongsi pengalaman hampir putus jari ketika menunggang motosikal Jalan Greenwood, Gombak, baru-baru ini.\nMenurut perkongsian di akaun Facebook Mohamad Syazwan, dia berdepan detik cemas apabila ada invididu tidak bertanggungjawab telah mengikat tali merentasi jalan raya daripada simpang empat Jalan Greenwood menuju ke Lebuhraya Duke.\n\nMangsa turut memuat naik beberapa gambar yang memaparkan jarinya alami luka yang ketika cuba menolak tali  difahamkan tali tangsi  tersebut ke atas bagi mengelakkan daripada mengenai lehernya.\nRata-rata netizen menggesa agar pihak berkuasa memantau keadaan jalan raya di kawasan tersebut kerana difahamkan ini bukan kali pertama insiden seumpamanya pernah berlaku.\n\n\nDiharapkan pihak berkuasa menignkatka pemantauan di semua jalan raya di Malaysia agar insiden yang tidak diingini dapat dielakkan.\nAdvertisements",
        "BERITA TEMPATAN\njpj \n\nPegawai Wanita Pertama Dalam Unit Penguatkuasaan Bermotosikal JPJ \n\n\nPosted on April 18, 2019 by Zarul Faiz \n\n\n\n\nJabatan Pengangkutan Jalan (JPJ) Kuala Lumpur kini mempunyai tiga orang pegawai wanita dalam Unit Penguatkuasaan Bermotosikal.\nTiga orang pegawai tersebut merupakan antara pegawai wanita pertama dalam unit di bawah jabatan berkenaan.\nPara pegawai wanita berkenaan telah menjalani latihan yang sama seperti pegawai lelaki.\n\n\nJabatan Pengangkutan Jalan (JPJ) Kuala Lumpur telah mencipta sejarah sebagai yang pertama memiliki pegawai wanita dalam Unit Penguatkuasaan Bermotosikal (UPB) mereka.\nTiga pegawai wanita telah terpilih mempelopori bilangan pegawai wanita dalam unit berkenaan; Wah Moliz Bah, 28 tahun; Asma Shafie, 24; serta Siti Syazwani Hajizin, 27; dalam Unit Penguatkuasaan Bermotosikal yang terdiri daripada para pegawai lelaki sebelum ini.\nPengarah JPJ Kuala Lumpur, Datuk Ismail Mohd. Zawawi telah berkata bahawa sudah tiba masanya para pegawai wanita untuk menyertai UPB dan menyeru para pegawai wanita dalam jabatan untuk menyertai unit berkenaan.\nWah Moliz menyahut seruan pengarah kerana dia telah lama teringin menunggang motosikal berkapasiti tinggi.\nSebelum ini, UPB terdiri daripada para pegawai lelaki sahaja, namun kini, JPJ telah membuka peluang buat para pegawai wanita untuk menyertainya. Ia juga membuktikan yang wanita juga sama cekap dalam mengendalikan motosikal berkuasa besar, kata Wah Moliz kepada pemberita ketika sambutan Hari JPJ Kuala Lumpur kali ke-73 pada hari Rabu.\nKursus dan latihan yang telah kami jalani tiada bezanya dengan apa yang dijalani oleh para pegawai lelaki, namun, cabaran utamanya adalah tahap stamina dan kekuatan tinggi yang diperlukan kerana motosikal tersebut berat, ujarnya lagi.\nSiti Syazwani pula menyuarakan rasa terkejutnya kerana berpeluang dapat menyertai unit berkenaan.\nApa yang saya paling ingat sekali adalah sewaktu saya menghadiri kursus di mana kami diarahkan untuk mendirikan kembali motosikal berkapasiti 650cc Kawasaki Versys yang mencecah hampir 200kg. (Berat sebenarnya melebihi 200kg  Editor.)\nKami perlu mengetahui cara yang betul untuk mengangkat motosikal dan sekiranya ianya terjatuh, kami perlu mempelajari teknik mengangkat semula motosikal. Setakat ini, kami telah menunggang motosikal kami ke Melaka dan akan ada lebih banyak kursus latihan bagi memperkukuhkan dan mengasah lagi kemahiran kami, ujar Siti Shazwani.\nIanya satu idea yang diutarakan pada awal tahun ini dan saya cabar para pegawai wanita untuk menyertai UPB kerana saya yakin dengan kebolehan mereka, tambah Datuk Ismail.\nSumber: The Star Online, Bernama\nAdvertisements",
        "BERITA TEMPATAN\nMoto Malaya\nnews \n\nPenunggang Motosikal Yang Memukul Pekerja Petronas Didenda Sebanyak RM2,000 \n\n\nPosted on October 22, 2018 by Zarul Faiz \n\n\n\n\nPenunggang motosikal superbike yang bertindak memukul seorang pekerja Petronas telah didapati bersalah dan didenda sebanyak RM2,000.\nMuhammad Nuralif Shaufiq Ahmad Fauzi, 25, telah mengaku bersalah menyebabkan kecederaan ke atas seorang pekerja Petronas pada 6 Oktober 2018.\nIanya terjadi kerana pekerja Petronas dengan secara tidak sengaja telah mengisi minyak petrol RON95 dan bukannya RON97.\n\n\n\nMasihkah anda ingat akan satu kejadian yang telah tular di media sosial negara berkenaan dengan seorang penunggang motosikal superbike yang telah memukul seorang pekerja muda Petronas kerana berlakunya salah faham di mana motosikal penunggang tersebut telah diisi dengan minyak petrol RON 95 dan bukannya RON97? Penunggang tersebut telah pun menyerahkan dirinya baru-baru ini, dan hari ini, dia telah didapati bersalah!\n\nMuhammad Nuralif Shaufiq Ahmad Fauzi, 25 tahun, mengaku bersalah setelah pertuduhan dibacakan kepadanya dalam mahkamah pada awal hari ini. Atas pengakuannya itu, dia telah dikenakan denda RM2,000 atas tindakannya yang menyebabkan kecederaan ke atas Mod Ridwan Abdullah, pekerja di stesen minyak Petronas Sungkai yang berusia 24 tahun, pada 6 Oktober 2018.\n\nMuhammad Nuralif telah dituduh di bawah Seksyen 323 , Kanun Keseksaan, di mana dia berhadapan dengan hukuman maksimum satu tahun penjara, denda RM2,000, atau, kedua-duanya sekali. Timbalan pendakwa raya bertanggapan bahawa denda maksimum sudah memadai bagi menghindari Muhammad Nuralif daripada melakukan kesalahan tersebut pada masa yang akan datang.\n\nPenunggang motosikal yang bersikap keterlaluan tersebut kini perlu membayar jumlah denda berkenaan atau berdepan dengan kemungkinan penjara lima bulan sekiranya dia tidak mampu membayar jumlah tersebut. Bagi rakan subahat yang juga turut terlibat dalam kejadian tersebut, dia telah ditahan reman bagi membantu siasatan namun kemudiannya dilepaskan atas ikat jamin polis.\n\nKesimpulannya, janganlah kita bertindak dengan mengkut nafsu amarah kita sahaja. Tindakan yang lebih wajar adalah untuk memaklumkan kepada atendan pam bahawa telah berlaku kesilapan, dan ianya pasti boleh diselesaikan dengan aman. Sekalipun motosikal superbike anda telah tersalah diisi minyak petrol RON95, tiada masalah pun sebenarnya. Minyak petrol berkenaan sebenarnya memadai bagi menggerakkan jentera anda tanpa menyebabkan sebarang kerosakan.\nJadikanlah kes ini sebagai peringatan buat kita semua. Bak kata Harry Hart dari filem The Kingsman, Manners maketh man.\nMV Agusta F4 Claudio 2019 Diperkenalkan! RM345,280\n\nAdvertisements",
        "BERITA TEMPATAN\nMoto Malaya \n\nTayar Goodyear Dikitar Semula Di Sekolah Kebangsaan Seksyen 20 \n\n\nPosted on June 11, 2019 by Amirul Azreen \n\n\n\nKomited dalam usaha memelihara alam sekitar, Goodyear Malaysia telah menderma beberapa buah tayar kepada Sekolah Kebangsaan Seksyen 20 (SK 20), Shah Alam untuk digunakan ketika aktiviti rekreasi yang dapat menyuntik kesedaran mengenai kitar semula.\nSelain digunakan untuk pembelajaran, beberapa tayar diserahkan juga telah digunakan sebagai bahan hiasan di sekitar sekolah terbabit.\nSK 20 turut mahu menggunakan semula tayar terbabit untuk menghasilkan arca sekaligus dapat menawarkan sesi pembelajaran berlainan bagi para pelajar.\n\nIdea ini diinspirasikan oleh dua patung yang telah dihasilkan oleh pemahat profesional yang dihasilkan sepenuhnya menggunakan tayar Goodyear ketika di Cotton Bowl 2018.\nSementara itu, Pengurus Pemasaran Komunikasi dan Servis Goodyear Malaysia, Anthony Fonseka meluahkan rasa teruja kerana dapat bersama-sama pelajar SK 20 dalam menyuntik semangat kitar semula.\nKami amat gembira kerana dapat menyokong komuniti ini. Tayar yang diberikan akan digunakan sebaik mungkin jadi kami berharap jalinan ini akan menyuntik inspirasi terhadap pelajar SK 20 untuk memelihara alam sekitar.\nKami juga teruja apabila tayar yang didermakan ini akan digunakan sebaik mungkin sebagai alat pembelajaran, jelasnya.\n\nInisiatif ini lahir daripada cikgu Aizatul Ashraf yang menyedari kawasan sekolah SK 20 terlalu kosong.\nPelajar sekolah mudah menyerap segala maklumat daripada pelbagai sumber termasuk apa yang berada di sekeliling mereka. Dengan menunjukkan bagaimana tayar ini digunakan semula sebagai bahan hiasan, saya berharap mereka dapat mempelajari kepentingan kitar semula, katanya.\nAdvertisements",
        "motogp\nValentino Rossi \n\nValentino Rossi Sambut Ulang Tahun Kelahiran Ke-40 Hari Ini \n\n\nPosted on February 16, 2019 by Zarul Faiz \n\n\nRossi Hood, GP British, 1997\n\nValentino Rossi telah mencecah usia 40 tahun pada hari ini.\nSepanjang kerjaya perlumbaannya, juara dunia sembilan kali ini telah menggondoli kejuaraan 125cc, 250cc, 500cc, dan berbilang takhta MotoGP.\nAyahnya, Graziano, menyatakan yang Rossi boleh berlumba sehingga dia berusia 46 tahun jika dia mahu.\n\n\nJuara Dunia sembilan kali, Valentino Rossi menyambut ulang tahun kelahiran ke-40nya pada hari ini.\nSepanjang kerjaya perlumbaannya, Rossi telah memenangi kejuaraan 125cc, 250cc, 500cc, dan berbilang takhta MotoGP. Kerjaya perlumbaan Rossi di peringkat dunia kini telah mencapai tempoh 22 tahun, bermula dari tahun 1997.\nRossi Hood, GP British, 1997\nKami masih ingat lagi sewaktu Rossi masih lagi seorang budak hingusan yang panjang galah dan berjiwa kental yang terlalu panjang badannya untuk muat di atas jentera Aprilia RS125 dan RS250 tunggangannya, memaksa dirinya untuk mengangkat punggungnya melebihi bonggol pelana belakang sewaktu dia cuba untuk merapatkan badan ke atas tangki bahanapi ketika berada di laluan lurus.\n\nPada ketika ini, kita masih boleh melihat Rossi mengenakan sut perlumbaan yang penuh dengan warna kuning fluoresen. Pengulas MotoGP, Julian Ryder, pernah memanggil Rossi sebagai pen penyerlah. Sifat yang ranggi ini adalah tanda pengenalannya, perwatakan yang sebati dengan Rossi.\nRossi masih mempamerkan sifat yang ceria ini sewaktu sidang akhbar dan perjumpaan awam. Namun di sebalik sikapnya yang periang itu adalah seorang lelaki yang memiliki satu azam yang membara: Menang. Dan demi memenuhi azamnya itu, dia sanggup menguis ke tepi penunggang lain yang menghalang laluannya. Tanya sahajalah Sete Gibernau, Casey Stoner, dan lain-lain.\n\nPermainan minda adalah kelebihannya, tetapi, ramai yang mengatakan dia telah mengurangkan permainannya dengan usianya yang semakin meningkat. Namun begitu, ianya tidak bermakna yang Rossi takut untuk meluahkan kebenaran, termasuklah mengkritik pasukannya, Yamaha, atas prestasi yang kurang memberangsangkan sejak dua tahun yang lalu. Dia masih lagi menggunakan sidang akhbar sebagai gelanggang untuk membakar pesaingnya, dengan senyuman di bibirnya, sebelum memberikan jawapan yang diplomatik. Pada suatu masa dahulu, kita boleh lihat bagaimana perang psikologi yang dilaksanakan oleh Rossi telah memberikan kesan kepada pesaingnya, paling ketara pada penunggang Itali, Max Biaggi. Ke mana sahaja Rossi pergi, kontroversi pasti mengekorinya dan dia amat menyukainya.\nRossi turut memperolehi pelbagai nama timangan sepanjang kerjayanya, dan yang terkini adalah GOAT, bagi Greatest of all Time.\nSikapnya yang ingkar dan tidak mengikut norma keadaan telah membuatkannya popular di kalangan peminat di seluruh dunia. Malah, sekiranya dia bertanding untuk menjadi Presiden Dunia, sudah pasti dia tidak mempunyai sebarang masalah untuk memenanginya.\n\nDominasinya sewaktu tahun-tahun awal MotoGP mungkin tampak membawa kesan yang buruk bagi sesetengah pihak, tetapi, sejujurnya, ia telah memacu para pengeluar yang lain untuk bertungkus-lumus bagi mencari penyelesaian untuk menamatkan dominasinya itu, yang mana secara tidak langsungnya telah membangunkan pelbagai teknologi baharu. Ironinya, dominasi Rossi berakhir apabila dia berpindah ke pengeluar yang lain. Masanya bersama Ducati telah dianggap sebagai satu lohong hitam dalam kerjayanya.\n\nRamai pengikut tegar sukan permotoran ini kini merasakan yang dia terlalu tua untuk bersaing dalam kancah MotoGP yang amat berdaya saing ini. Tetapi, sejujurnya, perlumbaan ini pasti kurang berseri tanpa kehadiran Rossi.\nSelamat Hari Lahir Rossi. Seperti mana yang telah disebut oleh ayah anda, kami harap awak akan terus berlumba dan memperolehi kemenangan pada masa yang akan datang.\nRossi di Ujian Pra Musim 2019 Sepang  Sumber imej: MotoGP.com\nAdvertisements",
        "Moto Malaya\nmotogp \n\nRossi Tidak Sehebat Dulu  Agostini \n\n\nPosted on July 6, 2019 by Amirul Azreen \n\n\n\nPelumba legenda, Giacomo Agostini percaya Valentino Rossi tidak lagi setanding pesaing lain dalam siangan MotoGP namun berasakan pelumba Yamaha itu harus dipuji kerana masih menikmati kariernya di atas litar.\nAgostino merangkul 15 kejuaraan Gran Prix di antara tahun 1966 hingga 1975 dengan lapand daripadanya hadir menerusi kelas 500cc.\nMenurut temu bual dengan akhbar Quotidiano Nazionale, Agostino berasakan pelumba yang telah memasuki usia 40 tahun itu tidak lagi mampu menyaingi dengan pelumba lain yang jauh lebih muda.\nRossi gagal menamatkan saingan dalam tiga perlumbaan berturut-turut musim ini selepas terpaksa bersara di awal perlumbaan di Assen, minggu lalu.\nValentino sedang berikan yang terbaik tetapi dia tidak mampu untuk menandingi pelumba yang lebih muda dan ini mencetuskan masalah.\nZaman dia sudah berlalu tetapi seperti orang lain, saya juga mahu menyaksikan dia kembali menjadi nombor satu. Tetapi segalanya sudah jelas bahawa pesaing yang ada jauh lebih hebat.\nBagaimanapun, Rossi tampak masih teruja untuk beraksi. Meskipun menduduki tempat keempat atau kelima, dia kelihatan gembira kerana masih berpeluang untuk bersaing, jelas Agostini.\n\nAdvertisements",
        "AD3 400\nAdiva\nBERITA TEMPATAN\nMotosikal tiga roda\nskuter \n\nAdiva AD3 400 Dilancarkan  Dari RM38,800 \n\n\nPosted on November 27, 2018 by Zarul Faiz \n\n\n\n\nSkuter tiga roda, Adiva AD3 400, telah dilancarkan.\nIa didatangkan dengan dua roda hadapan dan bumbung boleh lipat.\nModel AD3 telah digunakan oleh Polis Singapura semenjak tahun 2014.\n\n\nModel Adiva AD3 400 telah dilancarkan pada hujung minggu lalu dan menerima sambutan yang hangat.\nIanya merupakan motosikal tiga roda terkini yang tiba di pasaran Malaysia, tetapi ianya bukan sekadar sebuah skuter yang dilengkapi dengan bumbung dan bonet. Kami telah mendapati yang ibu syarikatnya telah menjalankan tugas kejuruteraan yang hebat sebelum menawarkan model AD3 400 ini dalam pasaran.\n\n\n\n\n\n\n\n\nAntara tarikan model Adiva AD3 400 ini adalah:\n\nDua buah roda hadapan dengan topang wishbone dan suspensi bebas.\n\n\n\nBumbung boleh lipat, yang mana boleh dilipat menjadi saiz kecil dan disimpan dalam bonet.\n\n\n\n\n\n\n\n\n\n\nPenghadang angin besar yang melindungi penunggang dari sinar UV, cuaca dan habuk puing.\nPengelap cermin dengan jet bendalir pencuci cermin.\n\n\n\n\n\n\n\n\n\n\nBonet 90 liter yang boleh memuatkan dua helmet, kelengkapan menunggang, dan beg (sewaktu dipasang).\n\n\n\nEnjin satu silinder, empat injap, OHC, 4 lejang, sejukan cecair, 399cc yang cukup berkuasa.\nPenjana kuasa suntikan bahanapi yang menghasilkan sejumlah 36.7hp (27.4kW) pada 7,250rpm, dan 38.1Nm pada 5,500rpm.\nKeseluruhan kuasanya dipacu ke roda belakang melalui transmisi constantly variable transmission (CVT).\n\n\n\nTolok analog berganda dengan skrin LCD tengah.\n\n\nSyarikat Adiva bermula di Itali pada tahun 1996 dan memulakan pengilangannya pada tahun 2001. Mereka kemudiannya telah memulakan pengilangan mereka di Taiwan pada tahun 2008, manakala ibu pejabat dan fasiliti kajian dan pembangunan mereka kekal di Itali. Sebuah pengedar Jepun telah ditubuhkan pada tahun 2015. Dua tahun kemudian, pada tahun 2017, Adiva telah membuka satu lagi tapak pengilangan di China. Akhir sekali, syarikat ini telah membuka sebuah fasiliti pengilangan di Malaysia pada tahun 2018 bagi menyokong jualan di rantau Asia.\n\nAdiva keluaran tahun 2001 hingga 2006 dianggap ramai sebagai skuter dengan pengendalian yang lebih baik berbanding skuter berbumbung BMW C1. Pada tahun 2014, model AD3 telah mula digunakan oleh Polis Singapura, manakala model AR3 telah digunakan oleh perkhidmatan pos Singapura.\n\n\n\n\n\n\n\n\nIni bermakna yang model Adiva AD3 ini bukan sekadar sebuah model novelti. Sebaliknya, ianya sebuah model yang telah terbukti keberkesanannya di negara-negara lain sebelum ianya diperkenalkan di tanah air kita.\n\n\n\n\n\n\n\n\nMajlis pelancarannya telah diadakan pada hari Sabtu, 24 November, dan disaksikan oleh pengedar rasminya. Mereka telah diberikan peluang untuk menunggang uji motosikal ini dan maklum balas yang diberikan adalah positif. Adiva Distribution (M) Sdn. Bhd. juga turut mendapatkan khidmat penunggang lagak ngeri dari Jepun bagi mendemonstrasikan kelincahan skuter Adiva AD3 400 ini.\n\nModel Adiva AD3 400 yang asas telah ditetapkan pada harga RM38,800 (harga jualan asas, tidak termasuk cukai jalan dan insurans). Sport rim hadapan adalah kelengkapan tambahan yang berharga RM1,600.\n\nKami berharap dapat menunggang uji motosikal ini dalam senario dunia sebenar dalam masa terdekat, jadi nantikannya!\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nTiada Selfie Tiada Grab \n\n\nPosted on June 8, 2019 by Amirul Azreen \n\n\n\nSyarikat e-hailing popular Malaysia, Grab mewajibkan setiap penumpang untuk menghantar gambar swafoto bagi mereka yang mahu menggunakan servis tersebut sebelum 12 Julai ini, dalam usaha untuk memastikan keselamatan pemandu dan penumpang.\nBaru-baru ini beberapa kes bunuh melibatkan pemandu Grab mengejutkan warga kota sekaligus memaksa syarikat e-hailing gergasi itu mengambil langkah baru bagi menjaga keselamatan pemandu.\nGrab mewajibkan setiap penumpang untuk menghantar swafoto sebelum 12 Julai dalam satu pengumuman yang dibuat menerusi aplikasi Grab.\nPengumuman tersebut menjelaskan bahawa swafoto tersebut akan digunakan sebagai pengesahan identiti sekali sahaja.\nSementara itu, bagi mengelakkan penggunaan identiti palsu, Grab dibenarkan untuk meminta pengesahan swafoto sekali lagi jika perlu.\nCiri swafoto ini merupakan sebahagian daripada teknologi pengesahan yang diumumkan bersama Menteri Pengangkutan, Anthony Loke, April lalu.\nAdvertisements",
        "Moto Malaya\nsuspension \n\nMengenal Pasti Simptom Suspensi (Bahagian 3)  Redaman Pemampatan \n\n\nPosted on January 28, 2019 by Zarul Faiz \n\n\nPelaras redaman pemampatan ditandakan sebagai COM pada fork Showa\n\nKami telah menyenaraikan satu panduan ringkas mengenal pasti simptom suspensi.\nPanduan mengenal pasti masalah lebih mudah diingati dan digunakan.\nKami akhiri siri ini dengan redaman pemampatan.\n\n\nKami telah menyenaraikan satu panduan mengenal pasti masalah pelarasan pra muatan dan redaman lantunan sebelum ini. Untuk bahagian terakhir ini, kami akan cuba mengenal pasti masalah yang mungkin timbul pada redaman pemampatan.\nApa itu redaman pemampatan?\nSebagai ingatan semula, redaman pemampatan ini berlainan sama sekali daripada redaman lantunan. Ia mengawal betapa pantas roda bergerak ke atas sewaktu ia bertemu dengan bonggol di atas jalan raya.\nAnggap sahaja redaman pemampatan ini seperti rintangan sewaktu pegas dihimpit.\n\nRedaman pemampatan terlalu sedikit (hadapan)\n\nBahagian hadapan mendekam secara keterlaluan ketika pembrekan.\nMengalihkan berat motosikal ke roda hadapan sewaktu pembrekan menjadikan motosikal sukar dipusing atau menyebabkan palang pemegang bergoyang.\nForknya boleh termampat habis dan terkena bump stop apabila melanggar bonggol tajam.\nBahagian belakang motosikal terasa seperti hendak terangkat apabila brek hadapan ditekan keras.\nPemanduan arah terasa agak tidak menentu dan lembut (kekurangan maklum balas), mirip seperti redaman lantunan terlalu sedikit.\n\nRedaman pemampatan terlalu banyak (hadapan)\n\nFork terasa amat keras apabila roda melanggar bonggol.\nSetiap gegaran dan bonggol di atas jalan terasa terus pada casis dan penunggang. Bonggol besar boleh memesongkan terus roda dari jalan raya. (Sebaliknya, pemampatan terlalu sedikit akan menyebabkan roda bergerak ke atas sepenuhnya sebelum melonjakkan terus bahagian hadapan dari permukaan jalan.)\nDalam sesetengah kes, boleh menyebabkan bahagian hadapan terasa tinggi.\nDi mana dekaman telah dikurangkan sewaktu pembrekan keras, roda hadapan boleh tertanggal sewaktu membrek di atas jalan raya yang tidak rata (kerana suspensi tidak menyerap bonggol).\n\nRedaman pemampatan dilaraskan menggunakan skru di tengah itu.\nRedaman pemampatan terlalu sedikit (belakang)\n\nBahagian belakang cenderung untuk melandut atau menjadi rapat sewaktu pemecutan, menyebabkan motosikal untuk bergerak dengan lebar (bahagian hadapan ditolak ke atas menyebabkan kekurangan cengkaman dari tayar hadapan).\nTerlanggar bonggol dan lubang pada kelajuan akan menyebabkan penyerap hentakan belakang untuk rapat habis.\nImbangan casis menerima kesan yang melampau daripada lubang besar (sebagai contoh permukaan jalan yang mendap di Sungai Koyan.\nPemanduan arah terasa sukar dan mengurangkan keyakinan.\n\nRedaman pemampatan terlalu banyak (belakang)\n\nTunggangan terasa kasar dan ianya semakin teruk semakin laju anda bergerak. Bagaimana pun, terlalu banyak redaman lantunan akan menyebabkan bahagian belakang terasa jauh lebih kasar.\nTerlalu banyak pemampatan akan menyebabkan tayar belakang untuk terlompat, terutamanya sewaktu nyahpecutan.\nBonggol yang lebih besar akan menyebabkan bahagian belakang motosikal melompat tinggi, begitu juga dengan penunggang daripada pelananya.\n\nKesimpulan\nBegitulah sedikit sebanyak panduan yang boleh kami kongsi.\nSentiasa tanda penetapan pengilang sebelum anda mula dan catatkannya. Sebagai contoh, pusing redaman pemampatan ke paling minimum dan kira berapa banyak klik yang perlu untuk sampai ke situ. Kemudian, pusingkannya ke tahap maksimum, dan catatkan jumlah kliknya. Akhir sekali, pusingkannya kembali pada posisi asal dan mula dari situ.\n\nNasihat kami adalah untuk melaraskan satu-satu parameter pada satu-satu masa, contohnya, mulakan dengan redaman lantunan sebelum ke redaman pemampatan. Melaraskan ke semua sekaligus akan mengelirukan anda.\nSatu lagi nasihat kami, jangan laraskan ke aras maksimum, kecuali sekiranya anda benar-benar memerlukannya (sebagai contoh kerana fork yang berkualiti rendah). Mengurangkan sesuatu mungkin sekali akan memberikan anda lebih dari segi keseronokan.\nAkhir sekali, tolong jangan anggap yang anda perlu menambah lebih pra muatan/pemampatan/lantunan hanya kerana anda menunggang dengan lebih laju. Anda boleh melakukannya di atas litar tetapi ianya tidak bermakna anda perlu melaraskannya sehingga ke tahap maksimum. Sebaliknya, laraskan apa yang perlu bagi membolehkan motosikal itu bekerja untuk anda, dan bukannya sebaliknya.\n\nAdvertisements",
        "1000cc\nBERITA ANTARABANGSA \n\nGP Qatar: Vinales Bermula Di Petak Depan \n\n\nPosted on March 10, 2019 by Amirul Azreen \n\n\nKredit foto: Twitter MotoGP\nPelumba Yamaha, Maverick Vinales berjaya merebut petak utama bagi aksi pembukaan saingan MotoGP 2019 di Qatar selepas mengungguli sesi kelayakan penuh drama.\nVinales meneruskan aksi mantap dari ujian pra-musim di Litar Losail untuk menewaskan wakil Ducati, Andrea Dovizioso dengan perbezaan 0.198 saat sementara juara bertahan, Marc Marquez terpaksa akur dengan kedudukan ketiga.\nJorge Lorenzo  yang membuat penampilan pertama musim ini bersama Honda  terbabas ketika memasuki selekoh kedua dengan sesi kelayakan berbaki tiga minit sekaligus memaksa pelumba berusia 31 tahun itu memulakan perlumbaan di petak ke-15.\nSementara itu, wakil tunggal negara, Hafizh Syahrin (Red Bull KTM Tech 3) akan memulakan perlumbaan di petak ke-22. Pelumba berusia 24 tahun itu masih dalam fasa penyesuaian ekoran berpindah daripada jentera Yamaha ke jentera KTM musim ini.\nDalam perkembangan lain, wakil negara dalam saingan Moto2, Khairul Idham Pawi, akan memulakan saingan di petak ke-21.\nBerikut keputusan penuh sesi kelayakan:\n\n\n\n\n\n\nAdvertisements",
        "BERITA ANTARABANGSA\nducati\nWSBK \n\nWorldSBK 2019: Ducati Panigale V4 R Bakal Dikurangkan 250 RPM \n\n\nPosted on April 11, 2019 by Zarul Faiz \n\n\n\n\nJentera Ducati Panigale V4 R akan dikurangkan sebanyak 250 RPM dalam kejohanan WorldSBK 2019.\nHonda CBR1000RR pula akan mendapat tambahan 500 RPM.\nDucati dan Kawasaki juga tidak dibenarkan untuk melakukan penambahbaikan enjin pada jentera mereka.\n\n\nSeperti mana yang dijangka akan berlaku mengikut peraturan yang telah ditetapkan oleh FIM, jentera Ducati Panigale V4 R bakal dikurangkan sebanyak 250 RPM dari kitaran kemuncaknya pada pusingan yang berikutnya di Assen.\nKeputusan ini dibuat selepas Alvaro Bautista memenangi enam perlumbaan pertama dan juga tiga perlumbaan Superpole pertama dalam musim ini di atas jentera Ducati Panigale V4 R.Selain daripada mengurangkan kemuncak RPM-nya (bagi mengurangkan kuasa kuda kemuncaknya), Ducati juga akan ditarik balik konsesi bagi membuat penambaikan enjin untuk baki tahun ini. Dan dengan itu, Bautista dan teman sepasukannya, Chaz Davies, bersama dengan Eugene Laferty akan bersaing atas jentera dengan spesifikasi yang tidak akan berubah dari awal musim.\nPengurangan sebanyak 250 RPM tidak akan memberi kesan ke atas Bautista. Malah, pasukan Aruba.it Ducati telah pun menguji sebuah jentera dengan kitaran yang dikurangkan sebanyak 250 RPM di Aragon sebelum ini.\nSebaliknya, jentera Kawasaki Ninja ZX-10RR tidak akan dikurangkan kitarannya, namun, mereka juga tidak akan dibenarkan melakukan penambahbaikan pada enjin mereka, kerana jurang antara Ducati dan Kawasaki hanyalah sebanyak 7 mata (di bawah paras 9 mata).\nPengeluar yang lain telah diberikan kelonggaran, termasuklah BMW dan Yamaha (yang ada pasukan pengilang), begitu juga dengan Aprilia, Suzuki, dan MV Agusta (yang tiada pasukan pengilang).\nBagi Honda pula, jentera CBR1000RR akan mendapat tambahan 500 RPM. Penambahan ini akan berkuat kuasa dalam masa dua pusingan, iaitu 250 RPM di Assen, dan 250 RPM seterusnya di Imola, Itali.\nRombakan sebegini bukanlah sesuatu yang baharu. Jentera ZX-10RR Kawasaki telah dihadkan kitaran kemuncak mereka pada tahun lalu selepas Jonathan Rea mendominasi keseluruhan kejohanan. Langkah ini bagi memastikan kejohanan ini lebih berdaya saing.\nAnda boleh baca mengenai keputusan FIM tersebut DI SINI.\nHad kitaran buat para pengeluar yang berbeza adalah seperti rajah di bawah (Sumber: WorldSBK/FIM).\n\nAdvertisements",
        "BERITA TEMPATAN\nHarley-Davidson Petaling Jaya\nHDPJ\nMotorcycle Club\nMotorcycle Group \n\nHeaven MC Bantu Harley-Davidson Petaling Jaya Di 3Damansara \n\n\nPosted on December 5, 2018 by Zarul Faiz \n\n\n\n\nKelab motosikal, Heaven MC, telah menghadiri acara Harley-davidson Petaling Jaya (HDPJ) di 3Damansara.\nHDPJ telah mengadakan satu acara peragaan di pusat membeli belah 3Damansara Mall.\nPresiden Heaven MC, Nick Lum, hadir bagi memberi sokongan untuk acara tersebut.\n\n\nGaya hidup bermotosikal memerlukan kedua-dua pengedar dan pelanggannya untuk menyokong sesama mereka. Kegagalan mana-mana pihak ini secara tidak langsungnya akan menyebabkan hilangnya kehadiran jenama berkenaan. Atas sebab inilah kelab motosikal Heaven MC telah memberikan sokongan mereka terhadap acara peragaan Harley-Davidson Petaling Jaya (HDPJ) di 3Damansara Mall.\n\nPara penunggang dari kelab Heaven MC pada mulanya telah berhimpun di wakil pengedar Harley-Davidson Petaling Jaya di The Gasket Alley bagi menikmati sarapan sebelum menunggang menuju ke pusat membeli belah 3Damansara Mall. Di sana, mereka telah disediakan dengan tempat parkir motosikal keutamaan. Dengan kehadiran motosikal dan para penunggang telah memberi peluang buat para pengunjung untuk bukan sahaja melihat motosikal Harley dengan lebih dekat, tetapi gaya hidup yang cukup tidak asing dengan jenama ini.\n\nHDPJ juga turut memberikan kami peluang untuk berbicara dengan encik Nick Lum, Presiden Heaven MC.\n\nFokus kelab motosikal Heaven MC adalah untuk menyokong sebarang acara awam, contohnya, pelancaran, sambutan perkahwinan, dan sebagainya, bagi memeriahkan lagi acara buat orang ramai.\n\nHeaven MC telah wujud selama tiga setengah tahun. Kami dapati, ke mana sahaja kelab ini berada dengan motosikal Harleynya, akan ada begitu banyak publisiti dan orang ramai akan tertumpu pada kumpulan ini. Dari segi perspektif pemasaran, itulah kesannya.\n\nKami telah dijemput oleh HDPJ untuk membawa kira-kira 25 hingga 30 buah motosikal bagi memeriahkan lagi acara untuk orang ramai. Kami telah hadir bagi acara sebelum ini untuk Skybar di Traders Hotel, tiga hujung minggu yang lalu, sewaktu MotoGP. Hadiran cukup teruja apabila mereka menyaksikan kehadiran motosikal Harley. Pendek kata, jenama Harley, jiwanya, rupa parasnya, budayanya, ke semuanya menarik perhatian awam, jadi, ianya berkesan. Acara konvensional seperti yang kita tahu selalunya dimeriahkan dengan belon, badut, bunga api, mercun, penari Bagi saya, itu adalah acara konvensional.\n\nSebagai sebuah kelab, Heaven MC dapati yang ianya sebab yang lebih baik untuk menunggang daripada menunggang untuk makan setiap hujung minggu.\n\nKerja kebajikan itu bagus, tetapi, telah ada banyak lagi kelab-kelab yang lain yang melakukannya, jadi, kami melakukannya setahun sekali.\nSetakat ini ianya cukup baik sekali (untuk Heaven MC). Kami mempunyai seramai 120 ahli kelab berdaftar. Kami boleh kumpul sehingga 25 orang penunggang secara puratanya dengan notis singkat. Jika diberikan secukup masa, kami yakin yang kami dapat kumpul dalam 50 hingga 60 orang penunggang untuk menyertai tunggangan mahu pun acara. Bagaimana pun, sekiranya pihak penganjur ingin mencipta impak yang lebih besar, kami boleh jemput rakan-rakan dari kelab motosikal lain bagi berganding tenaga untuk menghimpunkan sebanyak 80 hingga 100 buah motosikal dengan mudah sekali.\n\nKesan paling ketara bagi Heaven MC adalah sewaktu Harley-Davidson Petaling Jaya ini dibuka. Kami telah berganding bahu dengan HOG PJ dan berjaya mengumpulkan 500 buah motosikal untuk acara pelancaran tersebut. Ianya satu acara yang cukup berjaya. Secara asasnya pelancaran tersebut telah memberikan kami keyakinan untuk mengadakan sebarang acara di masa yang akan datang.\nJika anda perlukan sokongan kami sewaktu acara anda, anda boleh sahaja cari Heaven MC. Kami semua mesra-mesra orangnya.\n\nBegitulah ceritanya tuan-tuan dan puan-puan. Cukup seronok rasanya apabila ada para penunggang yang sudi menghadiri acara-acara bagi menunjukkan sokongan mereka, di samping bersuka ria. Dan seperti kata encik Nick, anda tidak perlu risau, mereka ini penunggang motosikal yang mesra.\n\nAdvertisements",
        "BERITA TEMPATAN\nMoto Malaya\nsafety \n\n4 Daripada 10 Warga Malaysia Menggunakan Telefon Ketika Memandu \n\n\nPosted on February 4, 2019 by Zarul Faiz \n\n\nMenggunakan telefon ketika memandu  Sumber imej: Concklin Insurance\n\nSeorang Professor Madya telah memberitahu Bernama bahawa 4 daripada 10 warga Malaysia menggunakan telefon ketika memandu.\nGangguan antara 5 hingga 10 saat bersamaan dengan jarak 160 meter di atas jalan raya.\nSebagai penunggang motosikal kita perlu sentiasa mengurangkan risiko dan berwaspada dengan sebarang tanda-tanda bahaya.\n\n\n1 daripada 4 orang warga Malaysia menggunakan telefon pintar mereka ketika memandu  menambah lagi gangguan yang sedia ada dalam kereta.\nPakar Kejuruteraan Lebuhraya di Universiti Tun Hussein Onn, Malaysia, Professor Madya Mohd Ezree Abdullah mengemukakan fakta ini ketika dihubungi oleh Bernama.\nSeseorang pemandu yang tidak menumpukan perhatian antara 5 hingga 10 saat pada kelajuan purata lebuhraya ini boleh bergerak sejauh jarak 160 meter. Jauh manakah jarak 160 meter ini? Ianya jarak antara lintasan pejalan kaki di Suria KLCC dan Avenue K ke persimpangan Jalan Ampang-Jalan P. Ramlee.\nPanggilan telefon bukan satu-satunya gangguan yang ada dengan telefon kini. Terdapat begitu banyak aplikasi yang mengganggu tumpuan pemandu seperti WhatsApp, sms, Facebook, dan permainan. Ya, kami pernah nampak pemandu bermain permainan video dalam telefon pintar mereka sewaktu memandu!\nPemandu sering menganggap yang mereka telah memberikan perhatian yang secukupnya dengan memastikan mata mereka kekal di atas jalan raya. Tetapi, berapa kerap telah kita dengar tentang pemandu yang mengelamun walaupun pada ketika mereka sedang memandu tanpa gangguan?\nPerlu diingatkan, pemandu juga mungkin diganggu tumpuan mereka oleh penumpang yang lain, lagu kegemaran mereka yang sedang berputar di radio, titik buta, dan bermacam-macam lagi.\nArtikel ini bukanlah semata-mata ingin mencari kesalahan pemandu kereta (ada juga penunggang motosikal yang sibuk menjawab panggilan ketika menunggang!). Sebaliknya, kami ingin mengingatkan sesama kita untuk senantiasa berwaspada dan jangan memperjudikan nasib di tangan pengguna jalan raya yang lain. Kita harus sentiasa mengurangkan risiko di sekeliling kita dengan memberi perhatian kepada tanda-tanda bahaya, seperti pemandu di hadapan secara tiba-tiba hendak berhenti atau menukar haluan.\nDan oleh kerana itu, sentiasalah patuh pada undang-undang jalan raya, termasuklah tidak melanggari lampu isyarat merah!\nKemalangan di lampu isyarat. Perhatikan lampu isyarat yang sedang berwarna merah di hadapan motosikal  Sumber imej: Sinji Ng dan Malay Mail Online\nAdvertisements",
        "Energica\nIntermot\nMotosikal Elektrik \n\nJualan Motosikal Elektrik Semakin Meningkat Di Eropah \n\n\nPosted on October 15, 2018 by Zarul Faiz \n\n\n\n\nJualan motosikal telah meningkat sebanyak 7.2% di Eropah, di mana 49% daripadanya adalah bagi motosikal elektrik.\nKebanyakan pengeluar telah mula memperagakan keluaran serta tawaran mereka di pertunjukan motosikal Intermot 2018.\nPengeluar motosikal elektrik terkemuka, Energica, telah melancarkan sebuah model motosikal lumba elektrik yang baharu.\n\n\nJualan motosikal telah meningkat sebanyak 7.2% di Eropah, di mana 49% daripadanya adalah bagi motosikal elektrik.\nDaripada jumlah 49% itu, dua daripada tiga kenderaan dua roda elektrik tersebut adalah skuter serta moped elektrik bantuan kayuh. Motosikal elektrik pula mewakili satu per empat daripada jumlah ini tetapi trendnya sedang menunjukkan peningkatan.\nKepesatan ini cukup ketara sekali, dan para pengeluar telah mula memperagakan pelbagai motosikal elektrik di pertunjukan motosikal, termasuklah di pertunjukan motosikal Intermot 2018, yang telah berlangsung baru-baru ini di Cologne, Jerman. Setiap motosikal elektrik yang diperagakan tidak nampak canggung di segmen masing-masing.\n\nPengeluar motosikal elektrik yang paling dikenali pada waktu ini sudah semestinya Energica, di mana mereka akan membekalkan 18 buah jentera perlumbaan Ego Corsa bagi siri perlumbaan MotoE World Cup 2019. Siri perlumbaan ini akan berlangsung di pusingan MotoGP yang terpilih. Sepang International Circuit (SIC) juga akan turut mengambil bahagian dengan membariskan pasukan mereka sendiri.\nEnergica Diumumkan Sebagai Pembekal Motosikal Rasmi Untuk Moto-e World Cup 2019!\n\nMotosikal Energica Ego Corsa telah dipamerkan pada pertunjukan motosikal Intermot 2018, yang mana merupakan kunjungan pertama pengeluar dari Itali tersebut.\n\nModel Ego Corsa dijana oleh motor sejukan minyak segerak, membekalkan kuasa berterusan sebanyak 160.8hp (120kW) dan tork sebanyak 200Nm. Kuasa kuda sehebat ini mampu menggerakkan motosikal itu dari 0 hingga 100km/j dalam masa kurang daripada 2.8 saat, kelajuan kemuncak 270km/j. Ia tidak mempunyai transmisi atau klac, di mana kawalan kuasanya dikawal oleh sistem Ride-by-Wire.\nEnergica turut memperkenalkan versi berwarna hitam digelar Ego Sport Black di pertunjukan motosikal berkenaan.\n\nJad, persoalannya di sini; Bilakah agaknya kerajaan kita akan mula bertindak serius dalam menggalakkan penggunaan teknologi hijau? Kebanyakan negara di seluruh dunia, termasuklah dari negara yang ketinggalan dari segi pembangunan berbanding Malaysia, akan memiliki infrastrukturnya dalam masa dekad yang akan datang. Kita mesti berusaha dengan lebih keras bagi memastikan yang kita tidak ketinggalan penerapan teknologi hijau bagi kehidupan seharian.\n\nAdvertisements",
        "BERITA ANTARABANGSA\nHarley Davidson \n\nHarley-Davidson Beli Syarikat StaCyc, Bakal Perkenalkan Basikal e-Push \n\n\nPosted on March 6, 2019 by Zarul Faiz \n\n\n\n\nHarley-Davidson telah membeli syarikat StaCyc dan akan memperkenalkan basikal elektrik e-Push untuk kanak-kanak.\nBasikal itu dengan itu akan dijenamakan sebagai Harley-Davidson.\nTerdapat dua buah model dengan ketinggian yang berbeza akan diperkenalkan untuk kanak-kanak.\n\n\nHarley-Davidson telah membeli syarikat StaCyc Inc., sebuah syarikat yang terkenal dengan pengeluaran basikal tolak EDRIVE untuk kanak-kanak.\nMengajar anak anda menunggang basikal adalah cara yang terbaik untuk memupuk minat menunggang motosikal. Dan dengan adanya basikal ini, anda juga boleh memupuk minat mereka dengan jenama Harley-Davidson.\nBasikal tolak EDRIVE keluaran StaCyc ini telah pun diperkenalkan pada tahun 2016. Dan apabila Harley-Davidson membeli syarikat ini, bermakna ianya akan dijenamakan semula sebagai Harley. Terdapat dua buah model yang disediakan, iaitu 12e dan 16e. Model 12e memiliki kerangka 12 inci yang lebih kecil, manakala model 16e menggunakan kerangka 16 inci untuk kanak-kanak yang lebih tinggi. Model 16e juga mempunyai keluaran kuasa yang lebih tinggi.\n\nBasikal ini boleh digunakan dalam dua mod yang berbeza, mod tolak dan juga pacuan elektrik.\nNaib Presiden Kanan Pemasaran dan Jenama Harley, Heather Malenshek, Kami teruja dapat mengalukan StaCyc dalam keluarga Harley-Davidson. Pasukan yang berada di StaCyc telah berkongsi visi yang sama seperti kami dalam memupuk generasi seterusnya penunggang di seluruh dunia dan kami percaya yang secara bersama, kami akan dapat memberi kesan yang ketara dalam membawakan keseronokan menunggang buat kanak-kanak di mana-mana sahaja.\nPeminat Harley-Davidson di Malaysia boleh mengunjungi Harley-Davidson Petaling Jaya untuk mengetahui sama ada mereka akan membawa masuk basikal ini.\n\nAdvertisements",
        "Moto Malaya\nvideo \n\nVideo Kemalangan Ngeri Perlu Dijadikan Pengajaran \n\n\nPosted on November 28, 2018 by Zarul Faiz \n\n\n\n\nTerdapat banyak video kemalangan ngeri yang ada di atas talian internet.\nDaripada hanya menyaksikannya sebagai hiburan semata-mata, ada yang boleh kita pelajari daripadanya.\nCuba kenalpasti kesilapan mereka dan hindarinya.\n\n\nAmaran: Ini adalah kompilasi video-video kemalangan dan kecederaan ngeri. Tetapi, ada yang boleh kita pelajari daripada video-video kemalangan ngeri ini.\nKompilasi ini dipenuhi dengan video para penunggang motosikal cuba melakukan aksi lagak ngeri dengan hasil yang menggerunkan. Bagaimana pun, terdapat juga klip-klip yang menunjukkan kesilapan klasik yang mungkin dilakukan oleh kita semua dalam penunggangan seharian.\n\nSebagai contoh, saksikan klip yang menunjukkan seorang penunggang supermoto tersasar jauh dan merempuh sisi sebuah kereta di haluan yang berlawanan. Inilah akibatnya apabila kita melakukan kesilapan penetapan sasaran dan kawalan stereng kurang efektif. Penunggang tersebut sepatutnya menetapkan pandangan sepanjang selekoh. Sekiranya selekoh yang dilalui itu tajam, dia masih perlu menetapkan haluan pada garisannya. Ingat pada falsafah ini: Lihat ke mana yang anda ingin tujui.\nTerdapat satu lagi klip yang mana penunggangnya tidak syak lagi sedang mengelamun. Kereta di hadapannya telah pun memberi isyarat untuk memasuki simpang ke kanan dengan lebih awal tetapi penunggang tersebut masih menunggang di bahagian kanan kereta berkenaan.\nSatu lagi klip yang kemudian menunjukkan rakan penunggang dan motosikalnya hampir-hampir memasuki gaung. Inilah akibatnya apabila penunggang memasuki selekoh terlalu awal dan terlalu laju. Penunggangnya sudah pasti menetapkan sasaran pada bahagian luar jalan raya dalam keadaan panik. Kemasukan selekoh yang lebih lambat pada kelajuan yang lebih rendah sudah pasti membolehkannya tiba di destinasinya dengan selamat.\n\nVideo kedua di atas menunjukkan sebuah kemalangan yang menjadi berita hangat di Taiwan. Penunggangnya terbabas low side, yang mana\nmenggelongsorkannya memasuki laluan motosikal yang sedang datang. Penyiasatan selepas itu mendapati penunggang pertama telah menggunakan tayar yang kurang berkualiti, di samping mengiring terlalu banyak, menyebabkan tayar belakangnya kehilangan cengkaman.\nKlip yang berikutnya menunjukkan salah satu bahaya yang sering kali kita hadapi. Sebuah kereta keluar dari simpang dan penunggang motosikal tiada tempat untuk mengelaknya. Pengajaran di sini adalah kita perlu lebih berhati-hati di simpang dan jangan terlalu laju di sekitar persimpangan jalan raya.\nAda banyak lagi yang boleh kita pelajari di sini. Saksikanlah dan lihat sama ada anda boleh kenali kesilapan yang dilakukan dan pelajari daripadanya.\nKe semua video adalah hak milik Saluran YouTube DirtBike Lunatic\nAdvertisements",
        "BERITA TEMPATAN\nMoto\nMoto Malaya \n\nBeraya Sakan Dengan Volkswagen Tahun Ini! \n\n\nPosted on May 5, 2019 by Amirul Azreen \n\n\n\nVolkswagen Passenger Cars Malaysia (VPCM) menawarkan pelbagai tawaran jualan dan selepas jualan istimewa sempena musim perayaan yang bakal tiba.\nOrang ramai kini boleh melunaskan impian untuk membawa pulang kenderaan Volkwagen raya ini apabila pengeluar Jerman itu menawarkan penjimatan tambahan bagi model pilihan dengan kadar faedah serendah 1.88 peratus setahun bagi model Passat.\n\n\nOrang ramai yang menempah model Volkswagen hari ini hingga 30 Jun 2019 turut akan menerima kad petrol bernilai RM1000!\nKalau berdepan masalah untuk membuat pilihan, Volkswagen menawarkan sesi pandu uji kepada orang ramai yang berminat  kerana penerangan sahaja tidak cukup untuk benar-benar merasai kemampuan sebenar kenderaan mereka.\nBerikut maklumat terperinci mengenai tawaran Volkswagen:\nLebih menarik, Volkswagen turut menawarkan pemeriksaan aircond secara percuma di samping diskaun tambahan 20 peratus untuk servis dan pertukaran penapis aircond.\nBimbang dengan keadaan tayar? Volkswagen menawarkan promosi tayar Continental dengan harga serendah RM184!\nSetiap pemilikan kenderaan Volkswagen didatangkan dengan penyelenggaraan percuma selama 3 tahun dan jaminan perbatuan tanpa had selama 5 tahun.\nUntuk maklumat lanjut sila kunjungi pengedar Volkswagen terdekat atau layari laman web: www.volkswagen.com.my\nAdvertisements",
        "110cc\nOTTIMO\nOTTIMO Technologies Sdn. Bhd.\nOTTIMO VIZ110 \n\nOTTIMO TECHNOLOGIES SDN. BHD. PERKENALKAN MODEL VIZ110  RM4,288! \n\n\nPosted on December 21, 2018 by Zarul Faiz \n\n\n\n\nOttimo Technologies Sdn. Bhd secara rasminya telah memperkenalkan model pertama mereka, VIZ110.\nDijana oleh enjin satu silinder empat lejang 110cc, ianya juga didatangkan dengan tangki bahanapi 3.6 liter diperakui sebagai kenderaan cekap tenaga (EEV).\nHarga pengenalan ditetapkan pada RM4,288 (hargaasas, tidak termasuk insurans dan cukai jalan).\n\n\n\n\nSungai Petani, Kedah, 20 Disember 2018  Ottimo Technologies Sdn. Bhd., dengan secara rasminya telah memperkenalkan motosikal kapchai pertama mereka, model VIZ110, di Jerai Regency Resort pada malam ini.\n\nSebagai satu nama baharu dalam pasaran motosikal negara, Ottimo Technologies telah tampil dengan sebuah motosikal kapchai mampu milik baharu yang pasti akan menarik minat para penggemar motosikal negara. Hadir pada acara pengenalan ini adalah Pengarah Urusan Ottimo Technologies Sdn. Bhd., Encik Daniel Lim.\n\nPermintaan untuk motosikal mampu milik dengan gaya trendi masih kukuh walaupun segmen moped berkapasiti lebih tinggi telah menyaksikan pertumbuhan yang ketara, ujar Encik Daniel Lim.\n\nKami berusaha untuk membawakan motosikal mampu milik buat pengguna motosikal, lengkap dengan enjin empat lejang 110cc yang mematuhi piawaian Euro3, serta penjimatan bahanapi dan juga digabungkan dengan reka bentuk yang menarik, segar, dengan penampilan yang lebih trendi serta mesra pengguna. tambah Encik Lim lagi.\n\nMotosikal VIZ110 ini adalah tawaran terkini dalam segmen bawah 125cc dalam negara, didatangkan dengan reka bentuk yang terkini dan bergaya, bersama enjin satu silinder, empat lejang, 110cc , sejukan udara, yang mampu mencecah 6.7hp pada 7,500rpm dan 6.9Nm pada 6,000rpm. Menambah kepada daya penarik motosikal ini adalah tangki bahanapinya yang berkapasiti 3.6 liter yang mampu mencecah jarak perjalanan sejauh 185km dengan setiap isian penuh serta diperakui sebagai kenderaan cekap tenaga (EEV).\n\nCiri-ciri lain yang ada pada motosikal ini adalah lampu isyarat LED, pengecas USB, paparan tolok kelajuan yang jelas, serta sistem pencahayaan yang mematuhi piawaian ECE. Motosikal VIZ110 ini juga dilengkapi denga penghidup elektrik dan rim aloi beserta cakera brek hadapan untuk daya cengkaman yang lebih cekap dalam semua keadaan.\n\nOttimo Technologies Sdn. Bhd. menyasarkan penjualan sebanyak 300 unit VIZ110 sebulan bagi tahun pertama operasi, menumpukan perhatian mereka di wilayah utara negara bagi memastikan para pelanggan mendapat perkhidmatan selepas jualan dan bekalan alat ganti terbaik, di samping aktiviti pemasaran yang berterusan kepada pengguna.\n\nDengan pasukan yang berpengalaman lebih daripada 20 tahun dalam bidang reka bentuk, pengilangan, jualan, dan pemasaran motosikal, kami yakin dengan kemampuan untuk menawarkan produk dan perkhidmatan yang akan menambah nilai kehidupan seharian pengguna kami. Kami merancang untuk memperkenalkan lebih banyak produk pada masa yang akan datang dengan pendekatan yang tepat pada masanya dan berstruktur bagi meningkatkan lagi portfolio kami secara beransur-ansur untuk memperluaskan asas pelanggan kami serta penembusan pasaran, ujar Encik Chong Kian Boon, Ketua Pegawai Eksekutif Ottimo Technologies Sdn. Bhd.\n\n\n\nMotosikal VIZ110 ini akan didatangkan dalam dua kemasan warna yang menawan, iaitu Merah Syinta dan Biru Syantik, dengan konsep dua tona. Model VIZ110 ini telah ditetapkan pada harga RM4,288 (harga asas, tidak termasuk insurans dan cukai jalan), buat 500 unit yang pertama. Harga ini akan dikaji semula kemudian.\n\nBagi memastikan para pelanggan OTTIMO mendapat perkhidmatan selepas jualan yang terbaik, syarikat ini akan merasmikan sebuah pusat 3S di bandar Sungai Petani pada bulan Februari 2019,selain daripada kilang dan pusat alat ganti di Gurun, Kedah.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya\nsafety \n\nTangan Kanak-Kanak Terperangkap Pada Roda Belakang Motosikal Akibat Jaket Yang Longgar \n\n\nPosted on January 4, 2019 by Zarul Faiz \n\n\nSumber imej: Harian Metro\n\nTangan seorang kanak-kanak telah terperangkap pada roda belakang motosikal.\nJaketnya yang longgar itu telah terperosok memasuki roda belakang motosikal yang diboncengnya.\nIni adalah salah satu dari pelbagai kemalangan motosikal yang disebabkan oleh pakaian yang longgar.\n\n\nNegara kita telah dikejutkan pada bulan Jun 2018 yang lalu, apabila seorang kanak-kanak berusia 5 tahun kehilangan tangannya. Satu lagi kes menyusul pada bulan Julai di mana seorang kanak-kanak perempuan berusia 7 tahun kehilangan kakinya apabila ianya terperangkap pada roda belakang motosikal.\nBeberapa jam yang lalu, seorang lagi kanak-kanak telah terbabit dalam insiden yang sama di Bandar Sunway.\nKanak-kanak lelaki berkenaan sedang membonceng motosikal apabila jaket yang dipakainya telah tersangkut pada roda belakang motosikal. Daya putaran roda telah menyebabkannya terjatuh dari motosikal, dan menyebabkan tangan kirinya terperosok di dalam ruang antara penyerap hentakan dan roda. Saksi melaporkan bahawa jaket yang dipakainya itu terlalu besar baginya, dan ianya terlalu longgar untuk kanak-kanak berkenaan.\nOrang ramai bergegas membantu kanak-kanak berkenaan dan berjaya meloloskan tangannya yang tersepit itu. Mujur sekali, kanak-kanak berkenaan tidak mengalami sebarang kecederaan yang serius.\nTerdapat begitu banyak kejadian kemalangan motosikal yang melibatkan pakaian yang longgar sejak kebelakangan ini. Pada bulan September 2018, seorang penunggang berusia 35 tahun dan pemboncengnya yang berusia 69 tahun telah terjatuh dari motosikal yang ditunggangi mereka apabila jaket longgar pembonceng telah tersangkut di sproket motosikal berkenaan. Penunggang berkenaan telah meninggal dunia di tempat kejadian akibat kecederaan kepala.\nSeorang lagi kanak-kanak telah patah tangannya pada bulan April 2017 sewaktu membonceng dengan ibunya.\nSila pastikan pakaian anda tidak terlalu longgar dan dikemaskan sebelum anda mula menunggang. Penunggang perlu sentiasa memeriksa untuk memastikan pemboncengnya mengenakan kelengkapan keselamatan yang sesuai dan memastikan yang ianya diikat kemas.\nSumber: Harian Metro\nAdvertisements",
        "BERITA ANTARABANGSA\nMoto\nRoyal Enfield \n\nRoyal Enfield Akan Buka Kilang Pemasangan Di Thailand \n\n\nPosted on March 25, 2019March 27, 2019 by Zarul Faiz \n\n\n\n\nRoyal Enfield akan membuka kilang pemasangan di Thailand pada bulan Jun 2019.\nKilang ini bagi memenuhi permintaan pasaran motosikal di Thailand.\nUntuk Thailand sahaja, RE telah menerima lebih daripada 700 buah tempahan bagi model Intercepter 650 dan Continental 650 GT yang baharu.\n\n\nRoyal Enfield telah mengumumkan bahawa mereka akan membuka kilang pemasangan di Thailand pada bulan Jun tahun ini.\nPelan ini bermakna jenama berkenaan telah beralih ke tahap yang seterusnya kerana Thailand merupakan antara pasaran Asia Tenggara yang pertama yang telah mereka tembusi. Negara berkenaan juga merupakan salah sebuah negara pertama dalam pasaran global yang akan menerima model Interceptor 650 dan Continental 650 GT.\nRoyal Enfield (RE) mendakwa bahawa mereka telah menerima tempahan melebihi 700 buah unit di negara tersebut sahaja bagi kedua-dua buah model berkenaan sejak pelancarannya pada tahun lalu. Setakat ini, seratus buah unit telah pun bertukar tangan dari pengeluar berkenaan ke pemiliknya.\n\nPengeluar berkenaan berharap dengan mengambil langkah ini mereka dapat meluaskan lagi capaian dan sokongan mereka dalam negara tersebut. Selain daripada kilang, mereka juga mensasarkan untuk membuka 15 buah cawangan pengedar dan 25 buah pusat perkhidmatan menjelang Mac 2020. Akan ada lebih banyak cawangan pengedar di Bangkok, Greater Bangkok, Phuket, Pattaya, dan Chiang Mai. Ianya satu perkembangan yang amat membanggakan memandangkan mereka bermula dengan sebuah cawangan pengedar di Bangkok tidak lama dahulu.\nMotosikal Royal Enfield Interceptor 650 berjaya merangkul anugerah Best Modern Classic Middleweight di majlis anugerah Thailand Bike of the Year 2019.\nBagaimana pun, RE tidak ada menyatakan sama ada mereka merancang untuk mengeksport motosikal yang dikilangkan di Thailand ke negara-negara Asia Tenggara yang lain.\n\nAdvertisements",
        "BERITA TEMPATAN\nMoto Malaya\npdrm \n\nPolis Berjaya Menahan Penunggang Motosikal Singapura Dengan Nombor Plet Yang Ditutup Dengan Pita Pelekat \n\n\nPosted on February 5, 2019February 5, 2019 by Zarul Faiz \n\n\n\n\nPolis Diraja Malaysia telah berjaya menahan penunggang motosikal Singapura dengan nombor plet yang ditutup dengan pita pelekat.\nBerita ini telah disahkan oleh Ketua Polis Negara Malaysia.\nMereka telah pun membayar saman yang dikenakan.\n\nPDRM telah berjaya menahan penunggang motosikal Singapura yang telah menutup nombor plet mereka dengan pita pelekat semalam.\nPDRM telah menunjukkan gambar radar gun yang berjaya menangkap gambar sebuah motosikal Suzuki Hayabusa yang bergerak selaju 253km/j, namun tidak menyatakan di mana kumpulan itu berjaya ditahan.\n\nSatu lagi gambar menunjukkan sebuah kereta peronda lebuhraya PDRM yang berhenti di hadapan sekumpulan penunggang motosikal di luar sebuah stesen minyak. Para penunggang berkenaan dilihat sedang berswafoto dan tersenyum gembira.\n\nSet gambar yang berikutnya menunjukkan mereka sedang membayar saman yang dikenakan di kaunter bayaran PDRM. Kami andaikan yang mereka telah diiring ke balai polis berhampiran.\n\nKetua Polis Negara, Tan Sri Dato Mohamad Fuzi Harun telah mengesahkan bahawa kumpulan tersebut adalah warganegara Singapura dan video papan pemuka berkenaan telah ditangkap di Johor Bahru. Kami telah mengambil tindakan terhadap kumpulan penunggang yang terlibat, tidak kira sama ada mereka warga tempatan mahu pun asing, ujar beliau sewaktu satu sidang media semalam.\nPolis Diraja Malaysia telah mengadakan sekatan jalan dan perangkap hadlaju di lebuhraya dan jalan raya utama Malaysia bersempena dengan sambutan Tahun Baru Cina. Perayaan utama dalam negara sentiasa menyaksikan pergerakan ribuan rakyat Malaysia yang pulang ke kampung dan destinasi pelancongan. Jadi ianya satu tindakan yang kurang bijak untuk melakukan helah yang sedemikian.\n\nKumpulan penunggang berkenaan bernasib baik tidak terlibat dalam sebarang kemalangan dan menyebabkan lebih banyak kesukaran kepada para pengguna jalan raya pada masa yang sibuk ini.\nWalau apa pun jua, tahniah diucapkan kepada PDRM atas tindakan mereka.\nSumber imej: Info Roadblock PDRM/JPJ\n\nAdvertisements",
        "BERITA TEMPATAN\nHarley Davidson\nHarley-Davidson Petaling Jaya\nHarley-Davidson Pulau Pinang\nHDPG\nHDPJ\nSportster \n\nBerita Hebat Buat Para Pemilik Harley-Davidson Sportster! \n\n\nPosted on December 13, 2018 by Zarul Faiz \n\n\n\n\nHarley-Davidson Sportster adalah salah sebuah motosikal paling menyeronokkan yang boleh anda miliki.\nIa menggabungkan gaya dan prestasi.\nPenyelenggaraan adalah sebahagian daripada pengalaman pemilikan motosikal.\nIni mungkin menelan kos yang besar, jadi pakej dan diskaun amatlah dialukan.\nHarley-Davidson Petaling Jaya dan Harley-Davidson Pulau Pinang sedang menawarkan pakej diskaun dengan promosi beli satu, percuma satu.\nTeruskan membaca bagi mendapat maklumat tambahan.\n\n\nAdakah anda memiliki motosikal Harley-Davidson Sportster? Atau anda ada rakan taulan atau keluarga yang ada? Jika ya, ini adalah masa yang sesuai untuk anda berikan perhatian kerana anda mungkin akan berpeluang menjimatkan wang anda untuk kos penyelenggaraan, atau juga membantu kenalan anda untuk menjimatkan wang.\n\nHarley-Davidson Petaling Jaya (HDPJ) dan Harley-Davidson Pulau Pinang (HDPG) sedang menganjurkan satu kempen penyelenggaraan Sportster istimewa khusus untuk para pemilik Sportster. Tanpa mengira bila dan di manakah motosikal itu dibeli, HDPJ dan HDPG akan mengalukan kedatangan anda dan motosikal Sportster anda untuk kempen penyelenggaraan ini.\n\nBermula sekarang hingga 31 Januari 2019, HDPJ dan HDPG akan menawarkan pakej penyelenggaraan beli satu, percuma satu yang istimewa.\n\nApa yang selalunya menelan belanja sehingga RM900, kini boleh didapati dengan hanya RM549. Pakej ini termasuklah satu Major Service (yang meliputi penukaran minyak enjin, penukaran minyak transmisi, penukaran penapis, cuci saluran brek, serta diagnostik dan pemeriksaan am), beserta untuk Minor Service yang meliputi ke semua aspek di atas kecuali untuk penukaran minyak transmisi.\n\nPaling menarik tentang tawaran ini adalah anda boleh beli pakej ini sekarang atau bila-bila masa sebelum 31 Januari 2019, dan gunakannya pada bila-bila masa dalam tahun 2019.\n\nBerminat? Untuk mendapatkan sebarang maklumat lanjut, anda boleh menghubungi talian +60379559399 jika anda ingin mengunjungi Harley-Davidson Petaling Jaya, atau talian +6045062200 untuk Harley-Davidson Pulau Pinang.\nTunggang Uji: Harley-Davidson Sportster 48 Special  Rupa Paras Retro Menawan Buat Sebuah Tunggangan Dalam Bandar\n\nAdvertisements",
        "CBR1000RR Fireblade SP2\nHonda\nWorldSBK 2019\nWSBK \n\nWorldSBK 2019: Pasukan Moriwaki Althea Honda Factory Team Perkenalkan Jentera Honda CBR1000RR Fireblade SP2 \n\n\nPosted on February 18, 2019 by Zarul Faiz \n\n\n\n\nHonda bakal menyahut cabaran WorldSBK musim 2019 dengan jentera Honda CBR1000RR Fireblade SP2.\nPasukan Moriwaki Althea Honda yang baharu akan mendapat sokongan penuh pengilang berkenaan.\nBarisan penunggang pasukan ini terdiri daripada Ryuichi Kiyonari dan Leon Camier.\n\n\nJentera Honda CBR1000RR Fireblade SP2 WorldSBK 2019 bakal menjadi pertaruhan pasukan pengilang Honda yang baharu, Moriwaki Althea Honda.\nBarisan penunggang pasukan berkenaan, Leon Camier dan Ryuichi Kiyonari telah memperkenalkan jentera baharu berkenaan di Phillip Island. Pelancaran motosikal baharu ini telah mengambil tempat beberapa jam sebelum bermulanya ujian pra musim terakhir di litar berkenaan. Ia juga hanya tinggal beberapa hari sebelum bermulanya kejohanan WorldSBK bagi musim 2019.\n\nPenyertaan kali ini menandakan kembalinya semula Honda dalam kejohanan WorldSBK sebagai pasukan pengilang sejak tahun 2002 sewaktu Colin Edwards\nmemenangi kejuaraan WorldSBK. Pasukan ini, kini dikenali dengan nama Moriwaki Althea Honda, akan mengambil alih cabaran dari Ten Kate Honda yang telah membawa cabaran bagi pengeluar dari Jepun itu sejak tahun 2004. Tindakan yang menarik perhatian ramai ini memaksa Ten Kate keluar dari pasukan berkenaan, di mana dia kemudiannya telah mengisytiharkan kemuflisan.\nLangkah yang diambil Honda itu mungkin agak keterlaluan, namun, ini adalah kerana syarika Moriwaki Engineering yang bertapak di Suzuka itu memiliki rekod yang cemerlang dalam membuahkan kejayaan buat Honda. Moriwaki mula bertanding dalam kejohanan All-Japan Superbike Championship menggunakan tayar Pirelli (seperti yang digunakan dalam WorldSBK) sejak tahun 2016 dengan harapan untuk menggunakan pengalaman tersebut bagi memberi manfaat kepada mereka di pentas dunia.\nKiyonari telah menandatangani perjanjian dengan pasukan ini pada tahun 2017. Dia merupakan bekas juara kejohanan British Superbike dan juga pemenang perlumbaan WorldSBK.\n\nPasukan KYB Moriwaki Motul Racing Team telah menamatkan perlumbaan ketahanan Suzuka 8 Hour 2018 di tempat ke-lapan keseluruhan bersama Kiyonari dan Yuki Takahashi(di belakang pasukan Honda Asia Dream Racing Team yang dibarisi penunggang negara, Zaqhwan Zaidi).\nLeon Camier pula telah menyertai pasukan ini setelah bersama MV Agusta selama tiga musim\n\nAdvertisements",
        "BERITA TEMPATAN\nJambatan Pulau Pinang\nTol \n\nKerajaan Hapuskan Kutipan Tol Motosikal Sebagai Langkah Pertama \n\n\nPosted on January 1, 2019 by Zarul Faiz \n\n\nSumber imej: Free Malaysia Today\n\nKerajaan telah menghentikan kutipan tol motosikal.\nTol-tol yang terlibat adalah Jambatan Pertama dan Kedua Pulau Pinang, dan juga Lebuhraya Laluan Kedua Malaysia-Singapura.\nKerajaan mengatakan ianya langkah pertama untuk penghapusan tol sepenuhnya dalam negara.\n\n\nKerajaan Malaysia telah menghapuskan kutipan tol motosikal di tiga lokasi.\nTindakan ini adalah langkah pertama dalam penghapusan penuh kadar tol dalam negara. Menteri Kewangan, Lim Guan Eng, berkata bahawa kerajaan tidak mampu menghapuskan ke semua tol pada waktu ini kerana hutang kerajaan terdahulu. Menghentikan kutipan tol bermakna kerajaan perlu membayar konsesi lebuhraya bagi memberikan subsidi bayaran tol rakyat.\nPemansuhan tol motosikal di Jambatan Pulau Pinang dan Jambatan Sultan Abdul Halim Muadzam Shah (Jambatan Kedua) bersama dengan Lebuhraya Laluan Kedua Johor (LinKedua) adalah langkah pertama dalam pemansuhan penuh tol ujar Guan Eng.\nSingapura juga bakal memansuhkan kutipan tol untuk motosikal dari arah negara berkenaan bermula 21 Januari.\nTimbalan Menteri Kerja Raya, Mohd Anuar Bin Mohd Tahir telah merasmikan pemansuhan kutipan tol di Plaza Tol Tanjung Kupang. Dia berkata bahawa penunggang motosikal Malaysia akan dapat membuat penjimatan di antara RM24.20 hingga RM66.00 sebulan.\nDia juga menegaskan janji kerajaan semasa dalam menghapuskan ke semua kutipan tol.\nMenteri berkenaan juga turut bercakap mengenai harga minyak. Di mana sebelum ini tidak ada harga siling bagi minyak petrol, RON 95 kini ditetapkan harga silingnya pada RM2.20 seliter, dan diesel pada RM2.18 seliter. Harga runcit baharu akan berkuatkuasa bermula dari 1 Januari 2019.\nAdvertisements",
        "700cc\nMoto Malaya\nYamaha \n\nYamaha Tenere 700 Mula Dijual Pertengahan 2020 \n\n\nPosted on March 8, 2019 by Amirul Azreen \n\n\nKredit foto: Yamaha Motorsports\nSetelah sekian lama menanti, akhirnya kemunculan model baharu Yamaha Tenere 700 bakal menjadi kenyataan.\nYamaha mengumumkan pelancaran motosikal kembara itu  yang bermula sebagai Yamaha T7 Concept  akan dikenali sebagai Yamaha Tenere 700.\nKredit foto: Yamaha Motorsports\nDifahamkan, motosikal kelas pertengahan yang direka berdasarkan konsep rali itu bakal dijual dengan harga USD10,965.\nModel tersebut bakal sertai kelas pertengahan bagi segmen motor kembara sekaligus akan menyaingi Triumph Tiger 800 dan BMW F850 GS.\nKredit foto: Yamaha Motorsports\nBuat masa ini, penjualan Tenere 700 hanya akan diadakan di seluruh Eropah sekitar pertengahan tahun 2020 (info daripada www.yamahamotorsport.com) dan tiada maklumat tambahan sama ada model ini akan didapati di Malaysia.\nSpesifikasi Yamaha Tenere 700:\n\n\n\nAdvertisements",
        "BERITA ANTARABANGSA\nBMW\nBMW Group Malaysia\nKereta \n\nInilah BMW X7 yang pertama di dunia! \n\n\nPosted on October 17, 2018 by Sep Irran \n\n\n\nTuan-tuan dan puan-puan, mempersembahkan BMW X7 pertama di dunia yang menggabungkan karisma, eksklusiviti dan kelapangan sebuah model mewah bersama sifat-sifat memandu yang lincah dan serba boleh sebuah Kenderaan Aktiviti Sukan atau Sports Activity Vehicle (SAV).\n\nMenurut BMW, pengeluaran dan pelancaran rasmi akan diadakan mulai Mac 2019 dimana reka bentuk sebuah kenderaan eksklusif telah digabungkan dengan elemen ruang yang luas lagi selesa. Dari segi dimensi, BMW X7 adalah 5,151mm panjang, 2,000mm lebar dan 1,805mm tinggi yang merangkumi 7 tempat duduk yang mewah dan juga selesa.\n\nIni menunjukkan reka bentuknya yang jelas dan tepat merangkumi bahagian depan yang menyerlah bersama tingkap besar, pelepasan tanah tinggi, bumbung yang panjang dan tailgate dua bahagian. Terdapat juga penggunaan unsur krom yang luas pada X7 baharu dimana pakej lampu depan LED adalah standard tetapi jika anda inginkan sesuatu yang lebih eksklusif, pilihan BMW Laserlight turut disediakan.\n\nTerdapat 7 tempat duduk yang dibahagikan kepada tiga baris di bahagian dalaman dimana barisan tengah diberi pilihan dua tempat duduk yang lebih selesa dan luas sebagai pilihan. Tempat duduk barisan ketiga juga telah dimantapkan lagi dengan kelengkapan seperti sandaran tangan, pemegang cawan/botol dan port USB.\n\nSeperti yang dinyatakan oleh BMW, kesemua tempat duduk dalam BMW X7 ini boleh dilaraskan secara automatik dengan penggunaan suis elektrik. Kesemua tempat duduk juga didatangkan dengan kulit trim jenis Vernasca sebagai pilihan standard. Ruangan simpanan belakang juga boleh dilaraskan dari 326 liter sehingga 2,120 liter jika anda melipat kerusi-kerusi barisan kedua dan ketiga.\n\nTerdapat empat varian berbeza yang akan dipasarkan di serata dunia iaitu:\n\nBMW X7 xDrive40i  2,998cc enam silinder (340hp dan 450Nm tork)\nBMW X7 xDrive50i  4,395cc V8 (462hp dan 650Nm tork)\nBMW X7 xDrive30d  2,993cc enam silinder diesel (265hp dan 620Nm tork)\nBMW X7 M50d  2,993cc enam silinder diesel (400hp dan 760Nm tork)\n\n\nSpesifikasi-spesifikasi menarik yang lain termasuk:\n\nTransmisi lapan-kelajuan Steptronic\nPilihan pakej Off-Road untuk mod memandu xSand, xGravel, xRocks atau xSnow\nSistem memandu canggih dan terkini seperti Kawalan Memandu Aktif dengan fungsi Stop and GO; dan banyak lagi\nBMW Live Cockpit Professional dengan BMW Operating System 7.0\nBMW Intelligent Personal Assistant\n\n\nUntuk maklumat lanjut, terpaksalah tunggu dan lihat kemunculan rasmi yang akan diadakan pada Mac 2019.\n\nBMW F 850 GS 2018 Diperkenalkan Di BMW Motorrad Nightfuel Johor Bahru\n\nAdvertisements",
        "Bajaj Auto LTD\nBERITA TEMPATAN\nMoto Malaya \n\nPulsar NS250 Bakal Dilancarkan Awal 2020? \n\n\nPosted on April 12, 2019 by Amirul Azreen \n\n\n\n\nBerita baik buat peminat jentera Bajaj Pulsar 200 apabila difahamkan pengeluar motosikal kedua terbesar di India itu sedang dalam proses menghasilkan model Pulsar NS250.\nTatkala model Pulsar NS200 dan RS200 dihasilkan daripada enjin 199.5cc milik KTM Duke 200 dan RC200, model NS250 bakal mengguna pakai enjin KTM Duke 250  yang akan di tunebagi menyesuaikan dengan kelengkapan yang terdapat di jentera Bajaj.\nSumber : SRK Design\nDifahamkan, jentera baharu ini disebut-sebut bakal memasuki pasaran India sekitara awal tahun 2020.\nModel NS200 berjaya menarik minat orang ramai di India namun permintaan tinggi untuk model Yamaha FZ25 telah memaksa Bajaj untuk menghasilkan jentera dengan enjin yang lebih besar.\nDifahamkan, Pulsar NS250 bakal didatangkan dengan ABS dual-channel seperti Dominar 400.\nBuat masa ini, masih tiada makluman sama ada model ini akan dijual di Malaysia namun apa yang pasti MotoMalaya akan mengikuti perkembangan jentera ini dalam masa terdekat!\n(SUMBER: Maxabout)\nAdvertisements",
        "aprilia\nAprilia Malaysia\nBERITA TEMPATAN \n\nAprilia Shiver 900 2019 dilancarkan! RM72,000 \n\n\nPosted on January 30, 2019 by Sep Irran \n\n\n\nDidi Resources Sdn Bhd (Aprilia Official Malaysia) telah melancarkan tawaran terkini mereka untuk pasaran Malaysia iaitu Aprilia Shiver 900 2019. Ini merupakan model baharu pertama yang dilancarkan oleh mereka setelah mengambil alih tugasan menjaga jenama Itali premium ini di dalam negara bertempat di The Gasket Alley, Petaling Jaya.\n\nModel Shiver 900 merupakan model naked berkuasa tinggi yang semestinya akan memberi peluang lebih besar dan menarik kepada para peminat jenama premium ini dengan harga pakej yang lebih mampu milik jika dibandingkan dengan model-model lain seperti superbike RSV4 dan Tuono V4 1100.\n\nModel generasi sebelum ini iaitu Aprilia Shiver 750 mendapat tarikan ramai dimana terdapat banyak pemilik di dalam negara. Sebagai model yang menarik dan senang dijaga, tidak terkejut jika jualan Aprilia Shiver 900 2019 ini akan laku di kalangan peminat jenama Aprilia dan juga naked bike di Malaysia.\n\nDari segi kuasa, model Shiver 900 mempunyai enjin 896cc V-twin 90-darjah DOHC dengan sistem penyejukan cecair berjaya menghasilkan 95.2hp pada 8,750rpm dan 90Nm tork maksimum pasa 6,000rpm. Sistem ekzos baharu juga menolong memberi sebuah pakej enjin yang lebih lancar dan berkuasa.\n\nSpesifikasi menarik yang terdapat pada model Shiver 900 ini adalah:\n\nSistem pendikit elektronik Ride-by-Wire (rbw) throttle\nPilihan mod menunggang Sport, Touring dan Rain\nFork depan USD 41mm (fully-adjustable)\nPakej brek berkembar 320mm semi-floating depan & brek belakang 240mm\nMarelli 7SM ECU (sama seperti model RSV4 dan Tuono 1100 V4)\nKawalan traction control\nDual-channel ABS\nSkrin TFT 4.3-inci TFT screen dengan sistem multimedia Aprilia MIA untuk sambungan telefon, muzik dan navigasi.\nReka bentuk tangki minyak 15-liter, ekor dan mudguard baharu\nPilihan warna Challenging Red dan Innovation Dark\n\n\nDidi Resources Sdn Bhd akan menawarkan model Aprilia Shiver 900 2019 pada harga RM72,000 (harga atas jalan tanpa insurans). Untuk maklumat lanjut, kunjungi The Gasket Alley Petaling Jaya, Welly World Cycle Sungai Buloh dan Sheng Fatt Sdn Bhd Penang atau layari laman Facebook Aprilia Official Malaysia.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAprilia Shiver 900\n\n\nAdvertisements",
        "BERITA ANTARABANGSA\nYamaha\nyzf-r1 \n\nLewis Hamilton Terbabas Sewaktu Menunggangi Motosikal Superbike, Kirim Pesanan Buat Valentino Rossi \n\n\nPosted on December 4, 2018 by Zarul Faiz \n\n\n\n\nJuara bertahan dan pemegang takhta kejohanan Formula 1 lima kali, Lewis Hamilton, telah terbabas sewaktu menunggangi motosikal superbike di atas litar.\nDia telah ditemani oleh para penunggang bagi pasukan Yamaha WorldSBK, Alex Lowes dan Michael van der Mark.\nDia kemudiannya telah meluahkan rasa sayangnya terhadap motosikal dan membuat satu permintaan buat Valentino Rossi.\n\n\nLewis Hamilton telah terbabas sewaktu dia menunggang di atas litar. Dia kemudiannya telah memuat naik luahan rasa sayangnya terhadap jentera dua roda dan membuat satu permintaan bagi melawat ladang Valentino Rossi.\nJuara bertahan dan pemegang takhta kejohanan Formula 1 sebanyak lima kali itu telah menunggang sewaktu satu hari litar istimewa di Jerez. Hamilton telahmengemudi sebuah motosikal Yamaha YZF-R1 yang telah disediakan khas, bersama dengan para penunggang bagi pasukan Yamaha WorldSBK, Alex Lowesdan Michael van der Mark. Acara ini telah dianjurkan oleh pasukan Pata Yamaha WorldSBK bersama dengan syarikat hari litar Britain, No Limits.\nBagaimana pun, Hamilton telah terlibat dalam satu kemalangan di Selekoh 5, namun, bernasib baik tidak mengalami sebarang kecederaan yang serius.\nDia kemudiannya telah memuat naik beberapa buah pesanan dalam akaun Instagramnya pada keesokan hari, meluahkan rasa sayangnya terhadap perlumbaan motosikal. Namun, dia menekankan bahawa dia tiada rancangan untuk beralih ke perlumbaan dua roda.\nRindu rasanya hendak menunggang lagi. Untuk pengetahuan anda, dari dahulu lagi saya amat menggemari dua roda, lebih daripada empat roda. Telah lama teringinkan sebuah motosikal sejak saya kecil lagi namun saya amat bersyukur yang ayah dapatkan saya sebuah kart. Namun, cinta baharu semasa saya adalah berada di atas litar mengemudi motosikal saya.\nSaya menghormati dan mengkagumi para penunggang motosikal professional. Ianya sebuah disiplin yang berbeza tetapi ia memerlukan beberapa perkara asas yang sama seperti masa, keberanian, tumpuan, kelincahan, dan pengambilan risiko  ke semua perkara yang menjadikan sebarang sukan itu mengujakan.\nDan ya, saya ingin sekali berlumba motosikal. Tetapi, mereka ini berada di satu tahap lebih tinggi jadi saya rasa lebih baik saya nikmati penunggangan dan menguji had saya di atas litar.\nHamilton mengakhiri posnya itu dengan pesanan ini: Valentino Rossi, saya perlu melawat ladang anda dengan segera, ujar Hamilton.\nPemandu kelahiran Britain bukannya satu nama yang asing dalam dunia motosikal. Dia merupakan duta bagi MV Agusta, yang telah mencipta model edisi khas F4 LH44 dan Brutale 800RR LH44 sebagai tanda penghormatan untuk Hamilton. Dia telah meluangkan masa dua hari menunggang atas litar perlumbaan di California bersama Cal Crutchlow. Dia turut pernah mengatakan akan menyertai MotoGP 2018, tetapi kemudiannya mengakui yang ianya adalah usikan hari April Fool.\n\nSick couple of days in Jerez ??? @alexlowes22 @mickeyvdmark @PataYamahaWSBK @MonsterEnergy pic.twitter.com/1uIwgmKx7r\n Lewis Hamilton (@LewisHamilton) December 2, 2018\n\nAdvertisements",
        "BERITA TEMPATAN\nMoto Malaya \n\nPemilik Terkejut Kereta MPV Miliknya Telah Diklon! \n\n\nPosted on May 12, 2019 by Amirul Azreen \n\n\n\nApa perasaan sebagai pemilik kereta apabila tiba-tiba terserempak dengan sebuah lagi kereta yang menyamai kenderaan yang dimiliki bukan sahaja daripada segi jenama, warna dan reka bentuk bahkan nombor pendaftaran juga sama?\nItulah yang berlaku terhadap seorang lelaki apabila mendapati sebuah kenderaan pelbagai guna (MPV) yang diletakkan di luar hotel di Kuala Lumpur menyerupai MPV miliknya.\nDalam satu video yang dimuat naik ke laman Facebook, lelaki terbabit terkejut melihat sebuah kenderaan menyamai kereta jenis Toyota Vellfire miliknya.\n\nhttp://motomalaya.net/blog/wp-content/uploads/2019/05/getfvid_60396377_287970782091683_2991768916740607509_n.mp4\nLebih memeranjatkan, kereta klon terbabit turut menggunakan nombor pendaftaran dan cukai jalan yang sama!\nSelepas membuat laporan, pihak polis kemudiannya menahan seorang lelaki tempatan yang masuk ke dalam MPV terbabit.\nMenurut laporan Harian Metro, semakan ke atas nombor chasis mendapati pendaftaran asal kenderaan tersebut adalah atas nombor pendaftaran lain.\nKes disiasat mengikut Seksyen 103(3)(f) Akta Pengangkutan Jalan 1987.\nAdvertisements",
        "BERITA TEMPATAN\nsafety \n\nKemalangan SUV Jambatan Pulau Pinang  Kali Kelima Kejadian Seumpamanya Berlaku! \n\n\nPosted on January 22, 2019 by Zarul Faiz \n\n\nOperasi pencarian SUV  Sumber imej: NTSP\n\nKetua Menteri Pulau Pinang telah menggesa pemegang konsesi Jambatan Pulau Pinang dan Jambatan Sultan Abdul Halim Muadzam Shah (jambatan kedua) untuk menilai kembali tahap keselamatan penghadang jalan mereka.\nSebuah SUV telah melepasi penghadang jalan di Jambatan Pulau Pinang dan terhumban jatuh ke dalam laut setelah dilanggar sebuah kenderaan yang lain pada 20 Januari 2019.\nIni adalah kes kelima kenderaan dan penunggang motosikal terhumban jatuh dari jambatan.\n\nKetua Menteri Pulau Pinang telah menggesa pemegang konsesi Jambatan Pulau Pinang dan Jambatan Sultan Abdul Halim Muadzam Shah (jambatan kedua) untuk menilai semula tahap keselamatan penghadang jalan mereka, berikutan kemalangan yang telah mendapat liputan hangat.\nSebuah kenderaan SUV telah melepasi penghadang jalan raya di Jambatan Pulau Pinang dan terhumban jatuh ke dalam laut setelah dilanggar oleh sebuah kenderaan yang lain pada 20 Januari yang lepas. Usaha mencari dan menyelamatnya telah menarik tumpuan seluruh negara. SUV berkenaan dan pemandunya, seorang pelajar kolej berusia 20 tahun, telah ditemui malam semalam (21 Januari).\n\nIni bukanlah kali pertama insiden yang menyaksikan kenderaan terhumban jatuh ke dalam laut ini berlaku. Setakat ini, telah ada empat buah kes yang telah berlaku sebelum ini, seawal tahun 2010.\n20 September 2010\nSebuah MPV yang dinaiki sepasangan suami isteri muda telah terlanggar penghadang besi, menyebabkan enderaan berkenaan terhumban jatuh dari jambatan.\n1 November 2012\nSebuah kenderaan yang dipandu seorang kerani perakuanan telah terlanggar penghadang jalan, menyebabkan kereta berkenaan terhumban jatuh ke dalam laut di kilometer 7.4 menuju ke arah pulau.\n30 Oktober 2015\nSeorang penunggang motosikal telah terjatuh dari jambatan setelah motosikalnya bergeser dengan kenderaan yang lain di kilometer 1.4, arah pulau. Mujur sekali, dia tidak mengalami kecederaan yang serius setelah terjatuh ke dalam lumpur.\n12 November 2015\nSeorang pemandu telah hilang kawalan keretanya sebelum terjatuh dalam laut di kilometer 0.6, arah Prai.\n20 Januari 2019\nKes terkini di mana sebuah SUV terbalik dan melepasi penghadang.\nWalaupun hanya ada satu kes yang melibatkan penunggang motosikal, tindakan sepatutnya telah diambil dengan lebih awal lagi. Pemandangan dari kedua-dua jambatan ini cukup menakjubkan tetapi kita tidak dapat nafikan betapa rendahnya penghadang jalan yang sedia ada. Tetapi dari satu sudut yang lain, menghalang terus pemandangan ini pasti tidak akan disukai ramai.\nBagaimana pun, ada satu lagi perkara yang perlu dipertimbangkan; cubaan bunuh diri. Terdapat beberapa buah kes di mana orang telah terjun dari jambatan untuk membunuh diri. Malah, ada satu cubaan telah berlaku pagi ini di jambatan kedua sewaktu usaha menyelamat SUV sedang dijalankan.\nNamun, kami sering tertanya-tanya, mengapa tindakan hanya diambil selepas berlakunya sesuatu tragedi? Mengapa pihak berkuasa kita gagal untuk melihat lebih jauh ke hadapan? Dan bukan ini sahaja masalahnya. Seperti mana yang telah kami laporkan sebelum ini dalam sebuah artikel yang lain, penguatkuasaan hanya dijalankan kira-kira selama tiga bulan dan selepas itu, ianya bagai dilupakan.\nHarap-harap, untuk kali ini, ada satu tindakan yang lebih konkrit akan diambil oleh pihak yang berkenaan.\n\nAdvertisements",
        "BERITA TEMPATAN\nMoto\nMoto Malaya\nYamaha \n\nGeng Skuter Bikin Onar Di Lebuhraya Pantai Timur! \n\n\nPosted on April 16, 2019 by Amirul Azreen \n\n\n\nSebuah video memaparkan sekumpulan penunggang motosikal dengan sengaja menghalang laluan di Lebuhraya Pantai Timur menjadi viral di laman sosial.\nRakaman video berdurasi 38 saat itu menunjukkan sekumpulan pemilik motosikal skuter Yamaha Ego Avantiz dengan sengaja menghadang laluan apabila dihampiri sebuah kenderaan.\nMeskipun beberapa kali kenderaan tersebut menekan hon namun tidak diendahkan sebaliknya aksi mereka semakin menjadi-jadi.\nPersoalannya, sejak bila geng skuter membawa imej samseng jalan raya?\nTonton video penuh dibawah:\n\nhttp://motomalaya.net/blog/wp-content/uploads/2019/04/57584909_835508333477161_5052736084505839548_n.mp4\n(SUMBER: Facebook Info Roadblock JPJ/Polis)\nAdvertisements",
        "BERITA TEMPATAN\nMoto Malaya \n\nKempen #SafeDrive Volvo Beri Fokus Pemakaian Tali Pinggang Keledar \n\n\nPosted on May 9, 2019May 9, 2019 by Amirul Azreen \n\n\n\nVolvo Car Malaysia selaku pengeluar kenderaan premium melancarkan kempen #SafeDrive yang memfokuskan terhadap kesedaran kepentingan menggunakan tali pinggang keledar ketika memandu, termasuk penumpang di belakang.\nPengarah Urusan Volvo Car Malaysia, Nalin Jain berkata keutamaan keselamatan haruslah diberikan kepada kepentingan pemakaian tali pinggang keledar.\n\nSemua teknologi keselamatan automotif pada kenderaan bergantung pada penggunaan tali pinggang keledar sebagai fakor utama. Tanpanya, penggunaan keselamatan lain tidak lagi berkesan. Apatah lagi tanggapan bahawa penggunaan beg udara sudah cukup untuk memberikan perlindungan kepada pemandu dan penumpan,katanya.\nTali pinggang keledar pada awalnya diperkenalkan oleh Nils Bohlins  seorang jurutera Volvo  pada tahun 1959 sekaligus membawa kepada inovaso keselamatan yang sehingga kini masih digunakan.\n\n\nMenyedari kepentingan tersebut dan mengambil sikap prihatin, Volvo Cars menyerahkan paten alat berkenaan agar boleh dimanfaatkan oleh pengeluar lain.\nBerdasarkan data yang dikumpulkan Volvo Cars sejak 1960an, lebih sejuta nyawa telah diselamatkan melalui penggunaan alat tali pinggang keselamatan Volvo.\nVolvo akan terus memperkenalkan inovasi terkini bagi memperkukuhkan lagi keselamatan kenderaan kali ini kami akan bekerjasama dengan Jabatan Keselamatan Jalan Raya (JKJR) dan Insititu Kajian Keselamatan Jalan Raya Malaysia (MIROS) bagi meningkatkan kesedaran kepentingan pemakaian tali pinggang keledar.\nKami percaya usaha ini dapat membantu mengurangkan jumlah kecederaan dan kemalangan maut di Malaysia, tambah Nalin.\nMengikut data pada 2017, secara purata sekitar 16 kematian direkodkan sehari bagi bulan Ramadhan dan Syawal.\nBagi memastikan keberkesanan kempen ini, mesej keselamatan akan disiarkan di pelbagai platform antaranya radio, akhbar, online serta media sosial.\nUntuk maklumat lanjut, layari http://bit.ly/SafeDrive_VCM.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Diablo Supercorsa SC1 V3\nPirelli\nTayar\ntayar motor \n\nTayar Perlumbaan Pirelli Diablo Supercorsa SC1 Untuk Motosikal Berkapasiti Kecil \n\n\nPosted on February 15, 2019 by Zarul Faiz \n\n\n\n\nTayar perlumbaan Pirelli Diablo Supercorsa SC1 kini boleh didapati untuk motosikal berkapasiti kecil.\nSaiznya adalah 110/70-ZR17 untuk bahagian hadapan dan 140/70-ZR17 untuk bahagian belakang.\nIanya akan boleh didapati menjelang Pusingan 1 kejohanan Pirelli Malaysia Superbike Championship 2019.\n\n\nJenama tayar perlumbaan berprestasi tinggi kegemaran ramai, Pirelli telah melancarkan tayar model Pirelli Diablo Supercorsa SC1 V3 untuk motosikal berkapasiti kecil.\nKelas perlumbaan motosikal berkapasiti kecil cukup popular di seluruh dunia. Di rantau Asia Tenggara ianya dikenali sebagai cub prix, atau pun dengan nama kelas underbone, yang mana ianya dituruti dengan kelas 250cc, 300cc, dan kini, 400cc. Namun, salah satu cabaran terbesarnya adalah memperolehi tayar dengan saiz yang sesuai.\nPirelli sedar akan masalah ini dan telah memperkenalkan tayar perlumbaan Supercorsa dalam saiz 110/70-ZR17 untuk bahagian hadapan, dan 140/70-ZR17 bagi bahagian belakang. Tayar baharu ini diperbuat daripada kompaun SC1 yang amat likat. Tayar ini dihasilkan untuk motosikal 300cc dan 400cc, namun, ianya juga berguna untuk motosikal berkapasiti 250cc. Pirelli juga merupakan penaja utama dan pembekal tayar bagi kejohanan World Superbike Championship yang turut mempertandingkan kelas SuperSport 300.\nMengapa kita memerlukan tayar yang berbeza? Mengapa tidak guna sahaja rim yang lebih besar untuk memuatkan saiz tayar yang lebih besar?\nMotosikal yang lebih kecil mungkin sekali tidak mempunyai berat dan kelajuan yang mencukupi bagi mencipta daya seperti sebuah motosikal berkapasiti besar. Dan oleh kerana itu, tayarnya mungkin tidak mencapai haba yang diperlukan dan mungkin tidak mampu mengekalkan haba bagi memberikan prestasi yang optimum. Tayar yang direka untuk motosikal yang lebih ringan mungkin mempunyai kompaun yang sama seperti saudaranya yang lebih besar tetapi ia mempunyai binaan yang agak berbeza.\nTayar baharu ini telah mula dijual di Eropah dan Amerika Syarikat dan kami telah menghubungi Pengedar Rasmi Pirelli Malaysia, Southeast Asia Parts, untuk mendapatkan pengesahan tentangnya. Menurut mereka, tayar baharu ini akan boleh didapati menjelang pusingan pertama kejohanan Pirelli Malaysia Superbike Championship (MSBK) 2019.\nSiap sedialah untuk menyaksikan catatan masa yang lebih pantas dalam kategori Super 250!\nNOTA: Model ini merupakan model tayar perlumbaan dan hanya sesuai di atas litar perlumbaan. Jangan salah anggap dan pasangnya pada motosikal kegunaan jalan raya!\n\nAdvertisements",
        "BERITA ANTARABANGSA\nBERITA TEMPATAN\nMoto Malaya\nZontes \n\nLawatan Kilang Zontes \n\n\nPosted on March 18, 2019 by Zarul Faiz \n\n\n\n\nKami bersama dengan beberapa wakil pengedar rasmi jenama Zontes di Malaysia telah berpeluang untuk melawat kilang Guangdong Tayo Motorcycle Technology Co., Ltd. di China.\nSyarikat ini mengilangkan jenama Zontes di samping beberapa buah jenama yang lain.\nApa yang telah kami saksikan di sana cukup menakjubkan dan mengagumkan semua yang turut serta dalam lawatan ini.\n\n\nSeperti mana yang sudah anda semua sedia maklum, nama Zontes mulai meniti bibir para peminat motosikal di Malaysia. Kami telah mengenali ratusan motosikal dalam perjalanan kami dan dengan yakin sekali boleh mengatakan bahawa motosikal Zontes ini tampak berkualiti tinggi dari segi binaan dan kemasannya.\nDan bagi membuktikan yang motosikal-motosikal ini dibina dalam kilang yang serba canggih, Zontes Malaysia telah membawa kami bersama dengan sebilangan wakil pengedar rasmi mereka ke kilangnya di Guangdong, China.\nTujuan lawatan\nTujuan utama lawatan kilang ini bagi menghapuskan keraguan yang ada pada jenama motosikal dari China ini.\n\nAda ramai antara pengguna motosikal keluaran China yang tertentu sebelum ini tidak berpuas hati dengan motosikal mereka. Ramai antara pembaca telah membangkitkan kebimbangan mereka terhadap kualiti, reliabiliti, teknologi, perkhidmatan selepas jualan dan kesediaan alat ganti. Ada antara mereka yang telah mengalami masalah ini sendiri. Tidak lupa juga para wakil pengedar yang menjadi mangsa keadaan terpaksa menenangkan para pengguna yang tidak berpuas hati yang datang bersilih ganti.\nApakah perubahan yang dibawa oleh Zontes?\nZontes adalah jenama utama keluaran Guangdong Tayo Motorcycle Technology Co., Ltd. Ianya pada masa ini telah hadir di pelbagai negara di seluruh dunia termasukah Thailand, Filipina, Indonesia, India, benua Amerika, Afrika Selatan, dan di negara-negara Eropah termasuk Perancis dan United Kingdom, dan menerima ulasan yang amat baik. Momentum itu masih lagi sedang meningkat naik.\n\nKualiti dan ciri yang telah kami dapati pada ketiga-tiga motosikal berkenaan sewaktu pelancarannya menandingi para pengeluar ternama. Bagaimana pun, tiada apa yang dapat menandingi pengalaman melihat sendiri proses pengilangannya.\nKetibaan di kilang\nKakitangan kilang telah memperagakan model-model keluaran mereka di ruang legar, mengalukan kedatangan kami. Terdapat antaranya motosikal prototaip dan juga beberapa buah moped elektrik.\n\nSebelum kami memasuki kilang, kakitangan yang menyambut kami telah mengedarkan stiker kecil bagi menutup kamera hadapan dan belakang telefon kami. Saya diminta untuk meninggalkan kamera DSLR saya di meja penyambut tamu.\nKetika kami menghampiri pintu masuk kilang, saya merasa kagum dengan pintu gelangsar berwarna putih ala Star Wars.\n\nKami menyarung penutup plastik pada kasut kami dan memakai topeng muka sebelum masuk.\n\nJabatan Kajian dan Pembangunan\nBaris demi baris pangkalan komputer menyambut kami di sebelah kanan, manakala di belah kiri pula tersusun satu barisan model contoh tanah liat. Kami telah memasuki jabatan rekabentuk, kajian dan pembangunan.\nJabatan Rekabentuk, Kajian dan Pembangunan\nMereka sedang mengusahakan model contoh tanah liat skala penuh beberapa buah skuter dan motosikal. Poster besar lakaran rekabentuk terpampang di atas dinding di latar belakang mereka. Model tanah liat memudahkan mereka untuk menvisualisasikan dan mengubah rekabentuk akhir mereka.\nDi situ juga terdapat model contoh tanah liat model-model terdahulu yang berada di satu sudut. Dalam jumlah puluhan!\nKami melewati jabatan rekabentuk dalam perjalanan ke aras pengeluaran. Kami juga berpeluang mengintip rekabentuk model Zontes yang akan datang, dan ianya tampak garang, lebih garang lagi dari model yang sedia ada. Syarikat ini juga merancang untuk memperkenalkan motosikal 600cc hingga 1000cc dengan enjin triple dan inline Four.\nAras pengeluaran\nSewaktu kami menuju ke lantai pemasangan terakhir, kami berpeluang bersembang dengan wakil kilang.\nGuangdong Tayo menghasilkan sendiri 80% bahagian dan komponen motosikal mereka. Ini termasuklah enjin, suspensi (fork, penyerap hentakan, langan ayun), kerangka, panel badan, komponen, termasuklah LED, pelana, palang pemegang, sistem ekzos, roda, skrin LED, suis gear, dan sebagainya, sehinggalah ke nat skru, pasak dan pengikat. Kelengkapan yang mereka ambil dari sumber luar adalah sistem suntikan bahanapi Delphi, ABS Bosch 9.1M, tayar, dan omboh.\n\nMengapa mereka melakukan yang sedemikian? Pengeluar lain selalunya mendapatkan sumber komponen dari pembekal dan menghasilkan bahagian-bahagian yang lebih besar seperti perumah enjin, kerangka, pelana, dan panel badan. Menghasilkan sendiri bahagian dan komponen boleh menelan belanja yang besar, berbanding menggunakan bahagian daripada para pembekal dan memasangnya seperti Lego.\nJawapannya berkait rapat dengan falsafah Presiden GuangDong Tayo:\n\nDia mahu memastikan kualiti yang sebaik mungkin (dan yang lebih baik daripada itu, kami akan terangkan kemudian) dan sedar yang dia boleh kawalnya dengan lebih baik dari dalam.\nMasalah dan isu yang timbul boleh dikenalpasti dan diselesaikan dengan pantas. Syarikat itu boleh menghentikan pengilangan sebaik sahaja isu dikenalpasti, daripada membiarkannya dan memulakan panggilan semula di kemudian hari. Menyelesaikan isu dengan pembekal mengambil masa, yang mana melibatkan penyiasatan, ujian dan akhirnya penyelesaian (jika ada penyelesaiannya). Ini mungkin mengambil masa berbulan atau bertahun lamanya! Pada waktu itu, pengguna dan wakil pengedar sudah berasa tidak tidak puas hati dan hilang kepercayaan mereka.\n\nKami bertanya mengenai kebolehan pengeluaran kilang ini. Jawapannya, Satu motosikal lengkap setiap 3 minit.\nBagaimana pula dengan rangkaian ZT310? Model tersebut diperkenalkan tahun lalu. Sehingga kini, kami telah mengeksport lebih daripada 20,000 unit di seluruh dunia. Kami telah menjual hampir 100,000 unit di China sahaja. Semua yang mendengarnya terkejut.\nKami berhenti di kawasan pemasangan enjin, di mana kami telah menyaksikan sendiri bahagian luaran dan dalaman enjin ZT310. Dan apa yang akan kami katakan selepas ini adalah pandangan jujur kami, kerana kami sedar yang ianya memberi kesan ke atas kredibiliti kami. Kualiti silinder enjin, kepala silinder, penutup injap, acuan bekas engkol, palang penyambung, aci engkol, semuanya sama hebat seperti mana-mana motosikal dari pengeluar ternama lain.\nSetiap pekerja memasang sebuah enjin dari mula hingga siap, berbanding hanya memasang satu-satu bahagian dan menggerakkannya dalam barisan untuk pekerja yang lain. Melalui cara ini, kilang boleh menilai prestasi setiap pekerja bagi menyediakan latihan tambahan.\nKawasan mesin CNC\nKami dibawa ke satu bahagian melewati mesin CNC (computer numerically controlled). Seperti namanya itu, sebuah mesin CNC akan menerima arahan daripada komputer dan mencanai bahagian. Terdapat 50 buah mesin ini buat masa ini, dengan nilai anggaran $12 juta setiap satu. Namun ianya masih belum mencukupi, ujar wakil kilang. Masih ada banyak lagi mesin yang bakal tiba kerana kami perlu meningkatkan pengeluaran untuk memenuhi permintaan!\nMesin pencanai CNC\nKawasan mengecat\nBahagian badan motosikal akan dipaut atas sebuah palang dan diputar dalam bilik mengecat. Pengecatannya akan dilaksanakan oleh robot.\n\nRobot-robot ini datang adri Jepun, Jerman, dan Korea Selatan. Tetapi, ianya diprogramkan oleh kami sendiri. Atas sebab itulah para pembekal datang ke sini untuk belajar dari kami, terang wakil kilang dengan bangganya.\n\nTerdapat rak yang menempatkan bahagian yang sudah siap dicat, dalam kes ini, untuk madgad. Setiap satu mempamerkan kualiti dan kemasan cat yang konsisten. Kami turut membandingkan dua buah madgad daripada dua buah motosikal yang berbeza. Kualiti kedua-duanya serupa.\nKawasan pengimpalan kerangka\nIni adalah bahagian yang penulis nanti-nantikan. Ianya kerana tidak kiralah betapa hebatnya suspensi atau komponen yang anda sertakan pada sesebuah motosikal itu, ianya kerangka dan casisnya yang menyatukan kesemuanya menjadikannya sama ada sebuah motosikal yang hebat, atau sebuah motosikal yang teruk.\n\nKerangka keluli lebih mudah dan murah untuk dihasilkan. Bahannya kuat, bergantung pada beratnya, namun ianya boleh dibentuk semula dengan lebih mudah. Kerangka memainkan satu lagi peranan yang penting bagi motosikal Zontes kerana minyak enjin berkitar melaluinya menjalankan tugas sebagai pendingin minyak. Ini bermakna kimpalannya perlu sempurna.\n\nTiub keluli yang telah dibengkokkan akan diletakkan atas satu platform yang boleh bergerak dalam kesemua paksi secara mendatar dan berputar seperti pemain rekod vinil. Robot akan menggunakan jumlah yang tepat dan kimpalan mereka adalah konsisten. Pengimpal pakar akan menghabiskan tugas dengan mengimpal bahagian yang tidak boleh dicapai oleh robot.\nKawasan cetak\nDi sinilah di mana lembaran keluli dibentuk menjadi bahagian motosikal. Dalam kes ini, tangki bahanapi. Benar, motosikal Zontes menggunakan tangki bahanapi aluminium.\n\nLembaran keluli yang besar diletakkan di atas acuan. Sebuah penekan hidraulik yang besar mengenakan tekanan dari atas, dan terhasillah bahagian atas tangki bahanapi.\nKawasan acuan tempa\nDi sinilah tempatnya mereka menempa bahagian keluli dan plastik  acuan tempa berketekanan tinggi di satu bahagian dan acuan plastik di sebelahnya.\nAluminium lebur disalurkan melalui paip memasuki mesin untuk ditempa menjadi bahagian motosikal. Selalunya ianya adalah bahagian enjin yang telah kami sebutkan tadi. Acuan kasar itu tadi kemudiannya dipotong lebihannya oleh para pekerja dengan peralatan tangan.\n\nSetiap satu bahagian akan diperiksa menggunakan sebuah mesin sinar-x bagi mengesankan kecacatan. Bahagian yang mempunyai kecacatan melebihi 3 mikron akan ditolak serta-merta (rambut manusia secara purata bersaiz 50 mikron).\nPenyelia di seksyen ini juga telah menunjukkan kepada kami sebuah lengan ayun yang telah lengkap untuk motosikal cruiser ZT310-V. Ia tampak besar namun hanya seberat 4.7kg. Lengan ayun rangkaian motosikal ZT310 ditempa dari satu bahagian dan bukannya dikimpal mengikut bahagian, bagi menghapuskan titik lemah, selain membolehkan jurutera untuk menala sifat kelenturannya bagi pengendaliannya.\nKekisi terbukanya itu mengingatkan kami kepada lengan ayun KTM, dan ianya masuk akal kerana ia membolehkan pengeluar untuk mengurangkan penggunaan bahan dan juga memudahkan mereka mengesan sebarang kerosakan. Penyelianya turut menunjukkan sebuah lengan ayun yang telah bengkok. Ia telah digunakan untuk menguji kekuatannya. Ia memerlukan daya melebihi dua tan untuk membengkokkan kekudanya, namun, ia tidak patah.\n\nUntuk plastiknya, Guangdong Tayo menggunakan sebuah resin termoplastik istimewa yang kalis-kecai. Seorang pekerja kilang mendemonstrasikan kebolehan ini dengan meletakkan sebuah panel sisi di atas lantai dan menghentaknya dengan sebuah tukul yang besar. Panel itu tidak retak atau pecah, tetapi kembali kepada bentuk asalnya.\n\nKawasan pengimpalan tangki bahanapi\nSungguh besar kilang ini! Laman sesawang syarikat ada mengatakan yang ianya meliputi 400, meter per segi (40 hektar) dan ianya sedang dibesarkan lagi bagi memenuhi permintaan tambahan. Kami perlu menaiki bugi elektrik untuk menuju ke destinasi berikutnya.\n\nKami berhenti di seksyen di mana bahagian atas dan bahagian bawah tangki bahanapi dikimpal bersama. Tugas ini dijalankan oleh robot. Lubang pengisi bahanapi turut dikimpal di seksyen ini.\nKawasan pencanaian gear CNC\nKami melewati satu lagi barisan mesin CNC. Di sini ia digunakan untuk mencanai gear transmis dan gegancu cam, di samping camshaft dan gelendong syif transmisi.\nKawasan pengujian\nMotosikal yang siap dipasang akan diisi dengan minyak petrol dan ditunggang dalam litar uji dalam bangunan. Menunggang motosikal di luar bangunan akan mendedahkan motosikal baharu ini dengan cuaca. Setiap motosikal akan diuji di sini.\nBertemu dengan Presiden Guangdong Tayo Motorcycle Co., Ltd.\nKami berkumpul di bilik persidangan selepas makan tengah hari dan disertai oleh Encik Tao, presiden syarikat ini.\nEncik Tao, Presiden Guangdong Tayo Motorcycle Technology Co., Ltd.\nDia telah menggariskan falsafahnya untuk organisasinya itu, yang mana ianya bertumpukan kepada inovasi dan pembangunan idea baharu, atau idea yang pernah diusulkan tetapi tidak pernah dilaksanakan.\nIanya cukup mengagumkan mendengar bagaimana dia cuba memperkenalkan teknologi yang baharu. Tetapi, pada masa yang sama, tidak lupa untuk menerapkan kualiti dan reliabiliti pada teknologi berkenaan. Atas sebab itulah dia memilih untuk membina keseluruhan motosikal dari mula.\nEncik Tao telah membuat satu pertunjukan sebelum kami menuju pulang ke Guangzhou. Dia telah memandu kereta Lexus miliknya yang telah diubahsuai dan membuat satu pertunjukan drift.\n\nKesimpulan\nTerdapat beberapa seksyen yang tidak ditunjukkan kepada kami, termasuklah seksyen penempaan roda dan saduran debu. Bagaimana pun, apa yang telah kami saksikan telah meyakinkan kami akan komitmen syarikat ini.\n\nGuangdong Tayo Motorcycle Technology Co., Ltd. bukanlah sebuah pengilang yang sekadar mahu mengeluarkan ribuan motosikal dan menjualnya pada harga yang mahal. Sebaliknya, apa yang telah kami saksikan sendiri adalah kesungguhan mereka untuk menghasilkan motosikal yang terbaik bagi menyaingi para pengeluar utama dari seluruh dunia.\nRamai yang mempersendakan Honda ketika mereka baru mahu bermula, tetapi, lihatlah di mana mereka sekarang. Adakah Zontes mampu mencapai taraf sebesar itu? Dengan kesungguhan yang mereka tunjukkan pada kualiti dan teknologi, ia mungkin dalam capaian mereka.\n\nAdvertisements",
        "AES\nBERITA TEMPATAN\nMoto Malaya \n\nBagaimanakah Kamera AES Berfungsi? \n\n\nPosted on January 23, 2019 by Zarul Faiz \n\n\nSumber gambar: SoyaCincau\n\nPLUS akan mengusulkan pemasangan lebih banyak kamera AES di ke semua enam buah lebuh raya mereka.\nJika diluluskan, ia akan turut dipasang di Jambatan Pulau Pinang.\nNamun, bagaimanakah kamera AES ini berfungsi?\n\n\nProjek Lebuhraya Utara Selatan Berhad (PLUS) akan mengusulkan cadangan kepada pihak berkuasa untuk memasang lebih banyak kamera AES (Sistem Penguatkuasaan Automatik).\nBadan konsesi berkenaan sedang mempertimbangkan bagi memasang lebih banyak kamera perangkap laju di ke semua enam buah lebuh raya di bawah seliaan mereka. Jika cadangan ini diluluskan, kamera tersebut akan turut dipasang di Jambatan Pulau Pinang.\nKamera AES  Sumber imej: NSTP/ASYRAF HAMZAH\nBercakap dengan akhbar The Star, Pengarah Urusan PLUS, Datuk Azman Ismail mengatakan cadangan berkenaan adalah untuk memastikan para pengguna jalan raya mematuhi undang-undang jalan raya dan meningkatkan kesedaran tentang keselamatan jalan raya.\nDatuk Azman telah membuat kenyataan berkenaan sewaktu pelancaran Ops Selamat 14. Operasi ini akan diadakan dari 29 Januari hingga 12 Februari bersempena dengan Tahun Baru Cina.\nBagaimanakah Caranya AES Berfungsi?\nKami pernah dengar ada penunggang motosikal yang mengatakan bahawa dengan melindungi tolok kelajuan motosikal, kita boleh mengelakkan kamera AES daripada menangkap gambar tolok kelajuan berkenaan. Hendak menangis ada, hendak tergelak pun ada.\n\nKamera AES tercetus dengan menentukan berapa lama masa yang diperlukan bagi sesebuah kenderaan untuk bergerak melalui satu jarak yang tertentu. Masihkah anda ingat dengan formula Halaju = Jarak/Masa? (Sila tekan sini untuk mengingatinya semula.)\nTerdapat dua jenis pengesan:\n1. Pengesan Piezo atau lingkaran induktif yang diterapkan di atas jalan raya. Ianya untuk mengesan kelajuan melebihi had yang lebih perlahan. Sistem ini juga telah digunakan bagi mengesan kehadiran trafik di sesetengah persimpangan jalan.\n2. Pengesan radar yang dipasang pada bahagian luar perumah kamera. Ini bagi mengesan kenderaan yang bergerak pada kelajuan yang lebih tinggi.\nBagi pengesan yang ditanam atas jalan raya, sepasang pengesan ditanam pada satu jarak di hadapan kamera berkenaan. Lebih cepat sesebuah kenderaan itu melepasi kedua-dua pengesan, lebih laju ia bergerak.\nRadar berfungsi dengan melantunkan gelombang mikro pada sesebuah objek. Lebih pantas gelombang itu melantun kembali ke pengesan, lebih dekat objek itu dengan pengesan. Unit pemprosesannya menghitung perbezaan masa antara masa kembalinya gelombang yang pertama dan gelombang-gelombang yang berikutnya. Lebih pantas ia kembali, lebih laju kenderaan itu bergerak.\nSebagai contoh:\nKita andaikan bahawa jarak antara kedua-dua pengesan atau gelombang radar adalah sejauh 20 meter, dan kereta melintasi jarak tersebut dalam masa 0.5 saat.\nHalaju = 50m/5 saat = (20/1000) km/(2/3600) jam = 0.02 km/0.00014 jam = 142km/j\nKLIK! Masa untuk periksa MyEG untuk saman anda.\n\nAdvertisements",
        "BERITA TEMPATAN\nMoto Malaya\nYamaha \n\nPolis Buru Suspek Rambut Perang Curi Yamaha 125ZR \n\n\nPosted on July 18, 2019July 18, 2019 by Amirul Azreen \n\n\n\nSebuah motosikal jenis Yamaha 125ZR telah dilarikan dua pencuri berbangsa Melayu di sebuah pangsapuri di Johor Bahru, beberapa hari yang lalu.\nBerdasarkan rakaman CCTV yang dimuat naik ke laman Facebook Info Roadblock JPJ/Polis mendapati kedua-dua suspek bertindak memecahkan kunci motosikal sebelum menghidupkan suis lalu melarikan jentera terbabit.\nBerikut adalah maklumat mengenai motosikal terbabit:\n\nNo. pendaftaran: JRN2897\nModel: Yamaha 125ZR\n\nPemilik motosikal tersebut dianggarkan mengalami kerugian sehingga RM9,000.\nKes kini disiasat mengikut Seksyen 379A Kanun Keseksaan dan kedua-dua suspek berdepan hujuman penjara 1 hingga 7 tahun dan denda.\nOrang ramai yang mempunyai maklumat diminta untuk menghubungi talian Hotline IPD Johor Bahru di 07-2218999 atau Pegawai Penyiasat Sjn Muhammad Shahril Bin Md Samril di talian hp:016-3174900.\nSaksikan rakaman CCTV di bawah:\n\nhttp://motomalaya.net/blog/wp-content/uploads/2019/07/getfvid_67563752_764140494001300_2388672656107896832_n.mp4\n(SUMBER: Facebook Info Roadblock JPJ/Polis)\nAdvertisements",
        "aprilia\nmotogp\nMotoGP 2019 \n\nPengarah Sukan Ferrari F1 Massimo Rivola Dilantik Sebagai Ketua Pegawai Eksekutif Aprilia Racing Baharu \n\n\nPosted on December 21, 2018 by Zarul Faiz \n\n\n\n\nAprilia Racing telah mendapatkan khidmat pengarah sukan Ferrari F1, Massimo Rivola, sebagai Ketua Pegawai Eksekutif.\nPengurus yang sedia ada, Romano Albesiano, akan menumpukan perhatian ke arah aspek teknikal perlumbaan sebagai Pengarah Teknikal.\nRivola telah berada dalam F1 selama 21 tahun dan telah bekerjasama dengan Sebastian Vettel dan Fernando Alonso.\n\nAprilia Racing akan mendapat Ketua Pegawai Eksekutif yang baharu dengan perpindahan pengarah sukan Ferrari F1, Massimo Rivola.\nPengurus Perlumbaan yang sedia ada, Romano Albesiano akan menumpukan perhatian ke aras aspek teknikal jentera perlumbaan RS-GP MotoGP. Dan dengan itu, jawatan rasminya akan bertukar kepada Pengarah Teknikal.\nBercakap dengan Crash.net, Albesiano berkata,Secara peribadinya, saya ingin mempunyai lebih banyak peluang untuk menumpukan perhatian pada aspek teknikal perlumbaan, ujar Albesiano di Valencia, ketika ditanya tentang sokongan pengurusan. Dalam syarikat kami, saya memainkan kedua-dua peranan ini dan sudah pasti ianya sesuatu yang perlu kami perbaiki pada masa yang akan datang.\nPelantikan Rivola ini menunjukkan komitmen Aprilia terhadap perlumbaan MotoGP.\nRivola telah berada dalam F1 selama 21 tahun. Dia memulakan kerjayanya bersama Minardi/Toro Rosso, di mana dia berkhidmat selama 12 tahun, sebelum menyertai Ferrari pada tahun 2009. Ini menjadikannya pengarah sukan paling lama berkhidmat dalam pasukan Itali berkenaan.\nDia juga turut mengetuai Ferrari Drive Academy sejak tiga tahun yang lalu.\nAprilia Racing telah menandatangani Andrea Iannone dan mengekalkan khidmat Aleix Espargaro, di samping Bradley Smith sebagai penunggang uji mereka bagi tahun 2019. Mereka juga telah mendapatkan khidmat dua orang ketua kru baharu, Antonio Jimenez dan Fabrizio Cecchini.\nPasukan yang beribu pejabat di Noale itu hampir-hampir sahaja berjaya mendapat tempat ke-empat dalam Kejuaraan Pasukan bagi tahun 2018 tetapi telah ditewaskan oleh KTM dalam pusingan terakhir.\n\nAdvertisements",
        "BERITA TEMPATAN\nHLYM\nYamaha\nYZF-R25 \n\nYamaha YZF-R25 2019 Dilancarkan Oleh Hong Leong Yamaha Motor \n\n\nPosted on January 27, 2019 by Zarul Faiz \n\n\n\n\nHong Leong Yamaha Motor telah melancarkan motosikal lumba ringan Yamaha YZF-R25 2019 pada hari ini.\nIa menampilkan penggayaan dan panel badan baharu, diilhamkan dari jentera MotoGP YZR-M1.\nMotosikal 2019 ini tidak berubah dari segi mekanikal, kecuali untuk fork terbaliknya.\n\nHong Leong Yamaha Motor (HLYM) telah melancarkan sebuah lagi model yang telah dinantikan ramai, Yamaha YZF-R25 2019.\n\nGenerasi pertama YZF-R25 (R25) telah mendapat sambutan menggalakkan di kalangan penggemar motosikal di Malaysia. Jualan model ini kekal kukuh walaupun telah berada di dalam pasaran sejak tahun 2015. HLYM telah menjual ribuan model R25 sejak pengenalannya itu.\n\nAtas sebab inilah telah munculnya begitu banyak kelab pemilik R25 di Malaysia. Malah, ribuan pemiliknya akan memunculkan diri untuk konvoi rasmi mereka, antaranya adalah tunggangan tahunan ke pusingan MotoGP Malaysia.\n\nMotosikal R25 2019 ini ditampilkan dengan penggayaan dan panel badan yang baharu, meniru rupa saudaranya yang lebih besar, YZF-R6. Malah, ianya cukup mudah sekali untuk tersalah cam model R25 yang baharu ini untuk motosikal R6 yang baharu kerana reraup yang pelbagai seginya itu, lampu hadapan dan belakang baharunya yang agresif, dan juga bahagian ekornya. Kedua-dua lampu hadapan dan belakangnya adalah lampu LED.\n\nBagaimana pun, kerangka dan enjinnya kekal sama, kecuali bagi fork terbalik pada model 2019 ini.\nYamaha mendakwa yang model R25 baharu ini telah menerima peningkatan sebanyak 8km/j untuk kelajuan tertingginya.\n\nTarikannya\n\nPenggayaan agresif yang diilhamkan dari jentera MotoGP YZR-M1.\nEnjin berganda selari, 8 injap, sejukan cecair, 249cc.\nEnjinnya menghasilkan 35.5hp pada 12,000rpm, dan 22.6Nm pada 10,000rpm.\nPaparan instrumen LCD yang dikemaskini.\nSuspensi hadapan fork terbalik baharu untuk keteguhan dan maklum balas casis.\nPenyerap hentakan belakang dengan pelaras pra muatan.\nLampu hadapan dan belakang LED baharu.\nSuis utama 3-dalam-1 baharu diinspirasikan oleh motosikal-motosikal berkapasiti tinggi Yamaha.\nTangki bahanapi 14.3 liter.\nBerat basah 166kg.\n\n\nHLYM akan mengumumkan harga Yamaha YZF-R25 2019 ini pada tarikh yang kemudian. Ianya akan ditawarkan dalam dua kemasan warna: Metallic Blue dan warna Matt Red yang baharu.\nMotosikal ini telah dilancarkan sewaktu Persidangan Pengedar tahunan HLYM di Genting Highlands.\n\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\nMotoGP: GP Amerika Makanan Marquez \n\n\nPosted on April 14, 2019April 14, 2019 by Amirul Azreen \n\n\nSumber: StadiumAstro\nMarc Marquez meneruskan dominasi dalam saingan MotoGP musim ini apabila berjaya merekodkan kedudukan pertama di GP Amerika buat kali ketujuh berturut-turut dalam kariernya.\nMarquez telah pun memenangi kesemua enam perlumbaan di Litar Americas apabila dia memulakan perlumbaan di petak pertama.\nPelumba Sepanyol itu miliki peluang cerah untuk mengulangi kejayaan buat kali ketujuh di Austin selepas mencatatkan masa 2 minit 3.787 saat.\nDia juga muncul pelumba terpantas ketika sesi terakhir ujian tatkala FP3 terpaksa dibatalkan ekoran hujan lebat.\nSementara itu, pelumba veteran, Valentino Rossi bakal memberi saingan terhadap Marquez apabila bakal memulakan saingan di tempat kedua dengan Cal Crutchlow ketiga.\nDalam perkembangan lain, wakil tunggal negara, Hafizh Syahrin akan memulakan aksi di petak ke-21 selepas mencatat masa 2 minit 7.417 saat.\nKeputusan sesi kelayakan:\n1. Marc Marquez (Repsol Honda) 2:03.787\n2. Valentino Rossi (Movistar Yamaha) 2:04.060\n3. Cal Crutchlow (LCR Honda) 2:04.147\n4. Jack Miller (Alma Pramac Racing) 2:04.416\n5. Pol Espargaro (KTM) 2:04.472\n6. Maverick Vinales (Monster Energy Yamaha) 2:04.489\n7. Alex Rins (Team Suzuki Ecstar) 2:04.534\n8. Danilo Petrucci (Ducati) 2:04.696\n9. Fabio Quartararo (Petronas Yamaha) 2:04.941\n10. Franco Morbidelli (Petronas Yamaha) 2:05.278\n11. Jorge Lorenzo (Repsol Honda) 2:05.383\n12. Francesco Bagnaia (Pramac Racing) 2.05.887\n(SUMBER: StadiumAstro)\nAdvertisements",
        "BERITA TEMPATAN\nMoto Malaya\nProton \n\nRoad Less Travelled: Dari Malaysia Ke China Dengan Proton X70! \n\n\nPosted on March 13, 2019 by Amirul Azreen \n\n\n\nMesti pernah terlintas di fikiran perasaan untuk melancong ke negara luar dengan menggunakan jalan darat tetapi bagi sekumpulan pemilik Proton X70, mereka menjadikan angan-angan itu sebagai satu kenyataan.\nPasukan Borneo Leisure Touring telah menganjurkan Trip Menakjubkan Malaysia-China melibatkan sekumpulan pemilik SUV premium itu yang sedang pun berlangsung ketika ini.\nMerentasi empat negara  Malaysia, Thailand, Laos dan China  trip tersebut melibatkan perjalanan sejauh 13,000 km yang akan memakan masa selama 33 hari.\nBahagian pertama perjalanan telah pun dimulakan dengan setiap pemilik Proton X70 telah memandu sejauh 540km  merangkumi 12 jam pemanduan  dari Malaysia ke Hatyai, Thailand.d\n\nKonvoi turut sempat singgah di PROTON Juru Auto-City dan menikmati makan malam bersama wakil PROTON Motors Thailand.\nHari kedua menyaksikan konvoi bergerak ke Hua Hin yang melibatkan perjalanan sejauh 720km namun peserta disajikan dengan keselesaan sepanjang pemanduan Proton X70.\nSebaik tiba, mereka disambut dengan kawasan pantai yang serba indah dan kelibat pelancong daripada serata dunia.\n\nMemasuki hari ketiga, konvoi berjalan sejauh 619km menuju ke ibu kota Tak  yang berkongsi sempadan panjang dengan Myanmar.\nSeperti biasa, peserta tidak berdepan sebarang masalah apabila Proton X70 dengan enjin 1.8TGDI dengan mudah memintas kenderaan lain yang lebih perlahan. Walaupun menempuh banyak lampu isyarat namun fungsi Auto Hold memudahkan peserta menikmati perjalanan.\n\nHari keempat dan kelima hampir pasti menjelmakan cabaran yang paling terbesar sejak trip Road Less Travelled diadakan. Bagaimanapun ia tidak menjadi masalah buat setiap peserta yang terlibat dengan masing-masing disajikan dengan pengalaman terbaik.\nManakan tidak, mereka sempat singgah di Magic Hill  terletak di Lebuhraya 105  dan menyaksikan sendiri bagaimana Proton X70 yang dimatikan enjin mampu bergerak sendiri mendaki bukti sejauh 10 meter!\n\nKonvoi kini telah pun berjaya sampai di sempadan China dan sudah pasti pelbagai lagi cabaran dan keindahan yang bakal menanti mereka untuk tempoh 28 hari akan datang.\nApakah yang akan terjadi dalam kisah seterusnya?\n\nAdvertisements",
        "BERITA TEMPATAN\nMoto Malaya \n\nTinggal Botol Air Dalam Kereta Boleh Menyebabkan Kebakaran \n\n\nPosted on May 27, 2019 by Amirul Azreen \n\n\n\nPercaya atau tidak, tindakan meninggalkan air di dalam kereta terutamanya di bawah cahaya matahari terik mampu mengundang kebakaran?\nDibawah keadaan yang betul, air didalam botol tersebut mampu memfokuskan cahaya matahari ke bahagian dalam kereta  umpama kanta pembesar  lantas menyebabkan kebakaran.\nMenurut laporan PNJ, senario itu disahkan sendiri seorang juruteknik berpengalaman di Idaho, Amerika Syarikat.\nDia menceritakan bagaimana, bahagian kerusi depan tiba-tiba berasap ekoran cahaya matahari telah melalui botol airnya lalu tumpuan cahaya tersebut telah menyebabkan kerusinya terbakar.\nLihat eksperimen yang dilakukan menerusi video dibawah:\n\nhttp://motomalaya.net/blog/wp-content/uploads/2019/05/getfvid_55772156_708680079527388_6836794088609435984_n.mp4\nJadi diingatkan untuk tidak meninggalkan botol berisi air di dalam kereta jika anda mahu elak daripada perkara tidak diingini berlaku!\nAdvertisements",
        "BERITA TEMPATAN\nmodenas\nModenas Pulsar Dareventure\nNS200 \n\nModenas Lancarkan Program Realiti Modenas Pulsar Dareventure \n\n\nPosted on January 17, 2019January 17, 2019 by Zarul Faiz \n\n\n\n\nProgram realiti Modenas Pulsar Dareventure telah dilancarkan pada hari ini.\nProgram ini akan membawakan kepada peminat motosikal Malaysia satu pengalaman unik model Modenas Pulsar NS200.\nIa akan disiarkan di saluran YouTube Modenas.\n\n\nPengeluar motosikal Malaysia, Modenas (Motosikal dan Enjin Nasional Sdn. Bhd.) telah melancarkan program realiti Modenas Pulsar Dareventure pada hari ini.\nBercakap sewaktu majlis pelancarannya, Ketua Eksekutif Modenas, Encik Amirudin Abd. Kadir, telah berkata bahawa program Pulsar Dareventure ini telah diperkenalkan oleh Bajaj pada tahun 2014. Semenjak itu, ia telah meliputi negara-negara seperti Nepal, Sri Lanka, dan Peru.\n\nMalaysia akan menjadi negara Asia Tenggara pertama yang akan ditampilkan dalam program ini. Modenas akan menyiarkan program ini melalui saluran YouTube mereka.\n10 orang peserta telah dipilih dari seluruh Malaysia. Mereka akan berhadapan dengan cabaran yang akan kami sediakan, tambah Encik Amirudin.\nProgram Pulsar Dareventure telah berjaya meraih jumlah penonton yang besar. Kami yakin yang edisi Malaysia juga turut akan mendapat sambutan. Program ini memberi peluang buat penggemar motosikal, tidak kiralah sama ada mereka adalah pemilik Modenas atau pun tidak, untuk mengalami suatu pengalaman yang unik.\n\nEncik Anurag Sharma, Pengurus Jualan Negara, Bajaj Auto Limited, turut menghadiri majlis pelancaran berkenaan.\nDia berkata, Program ini bertujuan untuk menyerlahkan kemampuan, keserbabolehan, dan reliabiliti motosikal Modenas Pulsar NS200 dalam menangani pelbagai bentuk muka bumi yang berbeza selain daripada penunggangan jalan raya.\nPara pemilik Modenas Dominar 400 telah pun memiliki aktiviti Motography: Explore the Unexplored, jadi ini adalah sesuatu bagi para pemilik Pulsar NS200.\nSelebriti Nurul Alis Aidil, lebih dikenali sebagai Kiki, akan menjadi hos program ini.\nMajlis pelancaran tersebut telah diadakan di Proton Centre of Excellence (Pusat Kecemerlangan Proton). Pihak media juga telah diberikan peluang untuk menunggang uji motosikal Modenas Pulsar NS200 di atas litar uji Proton, yang mempunyai selekoh banked turn.\n\nAdvertisements",
        "BERITA ANTARABANGSA\nMoto Malaya \n\nKematian Carlin Dunne: Motosikal Akan Diharamkan Daripada Sertai Pikes Peak? \n\n\nPosted on July 16, 2019 by Amirul Azreen \n\n\n\nKemalangan maut yang menimpa Carlin Dunne ketika perlumbaan Pikes Peak International Hill Climb (PPIHC) memberi kesan yang mendalam terhadap sukan itu dan peminat jentera dua roda di seluruh dunia.\nKini peminat jentera dua roda bakal menerima satu lagi tamparan apabila dikhabarkan perlumbaan melibatkan motosikal di Pikes Peak akan diharamkan pada edisi seterusnya.\nMenurut laporan Colorado Gazette, Pengarah Eksekutif perlumbaan PPIHC, Megan Leatham dalam e-melnya berkata, Saya berasakan ini adalah petanda bahawa berakhirnya kategori motosikal di Pikes Peak.\nSementara itu, orang ramai masih mempersoalkan pihak berwajib yang telah memutuskan kematian Dunne berpunca daripada insiden high sided. Rata-rata menyoal bagaimana keputusan tersebut di buat dalam masa singkat?\nPersoalan tersebut mungkin timbul kerana Dunne merupakan ikon dan idola di medan Pikes Peak. Bagaimanapun, tidak dinafikan ramai pihak mendakwa pihak PPIHC terlalu cepat membuat rumusan kemalangan maut tersebut kerana bimbang terpalit dengan unsur negatif.\nApa yang lebih memeranjatkan, pasukan Dunne sendiri terpaksa menunggu masa yang lama sebelum dimaklumkan mengenai apa yang telah menimpa pelumba mereka.\nSementara itu, pengurus Pikes Peak America Mountain, Jack Glavan turut menanti laporan oleh US Forest Service kerana dia masih tidak berpuas hati dengan rumusan sedia ada sebelum membuat keputusan sama ada Pikes Peak selamat untuk penunggang motosikal pada masa akan datang.\nAdvertisements",
        "BERITA TEMPATAN\ncub prix racing\nHonda\nMoto Malaya\nYamaha \n\nCub Prix: Azroy Sekat Dominasi Yamaha di Jasin \n\n\nPosted on March 25, 2019 by Amirul Azreen \n\n\n\nHonda meraih kemenangan penuh bermakna dalam aksi pembukaan Kejuaraan Cub Prix Malaysia PETRONAS 2019 menerusi Azroy Hakeem Anuar yang mengungguli kategori CP150 di Jasin, Melaka, semalam.\nKemenangan tersebut menyaksikan wakil Idemitsu Honda Yuzy Racing itu berjaya merangkul kemenangan pertamanya bagi kategori perdana di samping menamatkan dominasi jentera Yamaha selepas dua musim.\n\nMeskipun bermula di petak ketiga, Azroy berjaya memintas pendahulu Md Iqbal Amri Malek seawal pusingan kedua dan walaupun menerima saingan sengit daripada pelumba muda, Md Helmi Azman namun ia tidak mematahkan semangat dirinya untuk memenangi perlumbaan dengan catatan masa 16 minit 02.227 saat diikuti Helmi kedua dan  rakan sepasukan Idemitsu Honda Yuzy Racing  Md Zaqhwan Zaidi ketiga.\n\nSaya berasa sangat gembira dan puas kerana dapat memenangi perlumbaan dan menghadiahkan kemenangan pertama ini kepada pemilik pasukan, Shahrol Yuzy dan seluruh pasukan yang tidak berhenti bekerja keras untuk memberikan saingan yang lebih kompetitif pada musim ini, jelas Azroy.\n\nSementara itu, dalam saingan CP115, Md Fareez Afeez Abd Rahman meneruskan momentum kemenangan pasukan Motul Yamaha YY Pang Racing apabila mengungguli 12 pusingan perlumbaan dengan catatan masa 12 minit 31.825s.\nFareez menepis cabaran Ahmad Syukran Aizat Md Yusoff (PETRONAS Sprinta Yamaha-CKJ Racing) kedua dan pendatang baru  Md Syarifuddin Azman (Idemitsu Kozi DFZ Yam Honda Racing) ketiga.\n\nDalam perkembangan lain, kategori WIRA menyaksikan pelumba persendirian Md Zaki Zamri muncul juara dengan catatan masa 10 minit 24.355s diikuti wakil Super KIP Motosports, Md Affifi Supaat dan Md Shahrul Ezwan M Sharil daripada AFB Tech Racing, ketiga.\nBerikut keputusan perlumbaan:\nCP150\n1) Azroy Hakeem Anuar (SGR) Idemitsu Honda Yuzy Racing 16:02.227\n2) Md Helmi Azman (SGR) Hi Rev SCK Honda Racing 16:02.939\n3) Md Zaqhwan Zaidi (SGR) Idemitsu Honda Yuzy Racing 16:09.377\n4) Ahmad Afif Amran (TRG) PETRONAS Sprinta Yamaha  CKJ Racing 16:09.444\n5) Ahmad Fazrul Sham (PRK) AHM Motorsports Yamaha Racing Team 16:14.834\nCP115\n1) Md Fareez Afeez Abd Rahman (JHR) Motul Yamaha YY Pang Racing 12:31.825s\n2) Ahmad Syukran Aizat Md Yusoff (TRG) PETRONAS Sprinta Yamaha  CKJ Racing\n12:34.962s\n3) Md Syarifuddin Azman (SGR) Idemitsu Kozi DFZ Yam Honda Racing 12:35.454s\n4) Md Faiz Zekri Sabri (PNG) ONEXOX SAG Team 12:38.111s\n5) Md Khairi Asyraf Mahmood (JHR) Motul Yamaha YY Pang Racing 12:40.976s\nWIRA\n1) Md Zaki A. Zamri (SGR) Persendirian 1024.219s\n2) Md Afizat Supaat (SGR) Super KIP Motorsports 1024.355s\n3) Md Sharul Ezwan M Sharil (SGR) AFB TECH Racing 1024.493s\n4) Md Adib M. Asri (JHR) ELF Koyoko Honda KC Racing Team 1024.941s\n5) Md Norhakim M Norhafizullah (KTN) ONEXOX SAG Team 1025.759s\nAdvertisements",
        "BERITA ANTARABANGSA\nMoto \n\nDruid Motorcycles Menghubungkan Semua Motosikal Dengan Sistem AI \n\n\nPosted on March 28, 2019March 28, 2019 by Amirul Azreen \n\n\n\nDruid Motorcycle  yang menjadi pengeluar motosikal pertama dunia menggunakan pencetakkan 3D dan dikenali sebagai Zontes di Malaysia  telah memperkenalkan continous cloud connectivity bagi platform Prophet.\nAlgoritma kawanan ini menghubungkan semua motosikal Druid bagi meningkatkan prestasi dan jarak perjalanan.\nSystem Warning dan Referral Matrix (SWARM) milik Druid merupakan Artificial Intelligence (A.i) yang akan membaca data tunggangan motosikal antaranya kelajuan, dan penggunaan tenaga sebelum berkongsi maklumat tersebut lebih daripada 1000 motosikal Druid lain.\n\nCiri terbaru ini kemudiannya akan melaraskan sistem motosikal mengikut cuaca, bentuk jalan, dan cara tunggangan di samping memaksimakan prestasi dan jarak yang mampu dicapai setiap jentera Druid.\nPengasas dan pereka utama, Milan Svoboda berkongsi bagaimana dia mendapat ilham untuk menggabungkan semua motosikal Druid melalui platfrom Prophet.\nSaya pernah menjadi penjaga lebah di usia muda dan ketika memerhatikan mereka, saya mendapati setiap lebah berkomunikasi antara satu sama lain agar kawanan mereka lebih efisien. Teknologi yang kami ada hari ini menjadikan perkongsian data tidak mustahil untuk dilakukan.\nTempahan awal akan dibuka bagi model Sorcerer Hybrid dan Sorcerer XEV bermula Mei ini dengan majlis pelancaran akan berlangsung di Austin, Texas.\nAdvertisements",
        "BERITA TEMPATAN\nDesert Sled\nducati\nDucati Scrambler\nIcon\nMoto\nMoto Malaya \n\nAntara Desert Sled Dan Icon, Yang Mana Satu Pilihan Hati? \n\n\nPosted on May 14, 2019May 14, 2019 by Amirul Azreen \n\n\n\n\nTiada siapa yang dapat mengungkapkan dengan kata-kata perasaan memulakan enjin sebuah motosikal asing buat julung kalinya. Deruman enjin yang memulakan nafas pertama setelah lahir dari kilang seakan memberikan imej lemah sebelum ngauman sebenar menyerlah.\n\nDemikian penjelasan mudah saat memulas throttle Ducati Scrambler Desert Sled dan Icon ketika sesi ujian yang berlangsung di Phuket, Thailand, baru-baru ini.\n\nMenurut Ducati, Desert Sled merupakan gabungan sifat off-road dan scrambler pada era 60an dan 70an namun kami berasakan Ducati cuba bersifat rendah diri kerana sifat sebenar jentera ini lebih dari itu!\nMelihat rupa keseluruhan, perkara pertama yang menarik perhatian si pemerhati adalah rangka yang berwarna merah yang telah diperkukuhkan bagi menahan hentakan terutamanya melalui permukaan yang kurang memaafkan.\nDibantu dengan sistem penyerap hentakan depan boleh laras dan penyerap hentakan belakang Kayaba jentera ini paling sesuai bagi mereka yang gemar meredah bonggol tanpa perlu memperlahankan jentera.\n\nEnjin bersasaran 803 cc yang menghasilkan 73hp pada 8250rpm sememangnya kelihatan agak rendah bagi sebuah jentera Ducati tetapi kuasa bukanlah segalanya apatah lagi bagi jentera yang bukan dihasilkan untuk mencapai kelajuan tinggi.\nDi atas jalan raya, prestasi Desert Sled boleh dianggap biasa tetapi sebaik memasuki off-road kuda liar yang sebelum ini terkurung di kandang mula menampakkan wajah sebenar.\nUsah gusar kerana kuda liar ini mudah dijinakkan meskipun bagi seorang penunggang amatur tetapi apa yang penting adalah perlunya berasa yakin terhadap teknologi dan sistem elektronik Ducati terutamanya tetapan Off-Road dan Bosch ABS Cornering yang memainkan peranan besar.\nSepanjang menyelusuri laluan berbatu dan berlubang di kawasan hutan dan ladang di Phuket, tayar belakang sentiasa membaling kiri dan kanan namun tunggangan masih terasa terkawal meskipun dengan kelajuan sekitar 70 hingga 80 km/j.\nTempat duduk Desert Sled juga empuk bagaikan duduk di atas kerusi sofa direka untuk golongan berada. Ketinggian juga menawarkan perasaan lebih selesa  bagi mereka yang berketinggian lebih 175 cm  jika dibandingkan dengan jentera Scrambler Icon.\nSecara keseluruhan, Desert Sled adalah jentera yang menyeronokkan untuk ditunggang terutamanya memasuki off-road. Jangan bimbang jika tidak memiliki pengalaman sehebat Gabit kerana teknologi dimiliki jentera ini memadai untuk membuat setiap penunggang tampak hebat!\n\nSementara itu, jentera Ducati Scrambler Icon, ternyata membawa kepada pengalaman yang lebih berbeza. Meskipun berkongsi saiz enjin yang sama (803cc dengan 73hp) namun Ducati menyuntik perwatakan berbeza. Jika Desert Sled umpama kuda liar, Icon merupakan adiknya yang telah dijinakkan.\nScrambler Ducati  Land of Joy Asia  Khao Lak 2019\nIcon mengekalkan ciri Scrambler namun lebih berkonsepkan penggunaan harian. Rekaan keseluruhan juga tampak lebih cool berbanding Desert Sled.\nPerbezaan paling ketara antara kedua-dua model ini adalah, Icon tidak terlalu tinggi seperti Desert Sled dan kedudukan handle juga tidak terlalu lebar sekaligus menjanjikan pengalaman tunggangan yang lebih selesa sepertimana yang dtekankan Ducati.\nScrambler Ducati  Land of Joy Asia  Khao Lak 2019\nMeskipun kedua-duanya menghasilkan kuasa yang sama namun prestasi Desert Sled lebih raw sementara Icon lebih terkawal sekaligus memudahkan tunggangan.\nKedua-dua jentera ini ternyata dihasilkan bagi memenuhi dua individu yang berbeza namun keduanya memancar identiti Ducati yang sama, keterujaan tak terhingga tanpa mengira permukaan dan keadaan jalan.\nAdvertisements",
        "BERITA TEMPATAN\nMINI\nMoto\nMoto Malaya \n\nMINI Countryman Plug-In Hybrid Wired Diperkenalkan  Harga Dari RM250,888! \n\n\nPosted on April 16, 2019 by Amirul Azreen \n\n\n\nMINI Malaysia telah melancarkan dua model baharu, MINI Countryman Plug-In Hybrid Wired dan Cooper S Countrymen Pure sekaligus menandakan pengembaraan baharu dalam dunia hibrid bagi jenama itu.\nPengarah Urusan BMW Group Malaysia, Harald Hoelzl, menjelaskan penghasilan dua model ini terutamanya Countryman Plug-In Hybrid Wired sejajar dengan komitmen MINI dalam menuju kearah masa depan baharu dunia automotif.\nSejak model Countryman diperkenalkan pada tahun 2010, MINI telah menjalani proses evolusi dengan konsiten. Tahun lalu, Malaysia menjadi tunggak utama di Asia Tenggara apabila pemasangan MINI kini dilakukan di peringkat tempatan.\nKami juga telah memperkenalkan varian hibrid Plug-In sebagai tanda komitmen kami dalam pembentukan masa hadapan dengan Mobiliti Elektro,jelasnya.\nMINI semakin mendapat tempat di hati rakyat Malaysia apabila lebih 1,200 unit kenderaan segmen Sport Acitivity Vehicle (SAV) telah pun diserahkan tahun lalu, sekaligus mencatatkan peningkatan 19 peratus berbanding tahun sebelumnya (1,011).\nSuku pertama 2019 turut menampakkan peningkatan ketara dengan lebih 38 peratus (300 unit) kenderaan telah pun diserahkan  lebih daripada separuh jumlah itu melibatkan model MINI Countryman.\nMenyedari varian Countryman semakin popular, MINI yakin pengenalan dua model baharu  Countryman Plug-In Hybrid Wired dan Cooper S Countryman  akan terus melakar kejayaan dalam segmen premium SAV.\nKedua-dua model memiliki beberapa ciri teknologi yang canggih antaranya:\n\nMINI Connected\nComfort Acces\nPark Assist\nAuto Tailgate\nRear View Camera\nElectronic Brake Parking\nMINI Picnic Bench\n\nBukan itu sahaja, MINI Malaysia turut menawaran program Bantuan Tepi Jalan selama 5 tahun bagi kedua-dua model yang merangkumi bantuan kemalangan 24 jam, talian kecemasa, servis tunda percuma, dan kenderaan ganti.\nBagi pemilik yang memerlukan bantuan sekiranya berlaku sebarang masalah di mana jua, hubungi 1800-88-8808.\nBerikut harga yang ditawarkan MINI Malaysia bagi kedua-dua model:\nMINI Cooper S Countryman Pure: RM228,888\n\nMINI Countryman Plug-In Hybrid: RM250,888\n\nJika anda berminat untuk melihat kedua-dua model ini dengan lebih dekat, usah gusar kerana MINI Malaysia bakal mengadakan roadshow di beberapa lokasi strategik di seluruh Malaysia!\nLayari www.mini.my/urbanliberation untuk maklumat lanjut.\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto Malaya\nmotogp \n\nPrestasi Semasa Espargaro Umpama Casey Stoner Pada 2007  Zarco \n\n\nPosted on May 31, 2019May 31, 2019 by Amirul Azreen \n\n\nSumber: Casey Stoner @ Twitter\nMenurut pelumba KTM, Johan Zarco, prestasi semasa rakan sepasukan Pol Espargaro menyamai era Casey Stoner ketika bersama Ducati pada 2007.\nEspargaro, yang menyertai KTM pada 2017, merupakan pelumba utama di samping rakan sepasukan Bradley Smith selama dua tahun bersama jentera RC16.\nBagi tahun ini, kedudukan Smith kemudiannya digantikan dengan nama besar, Zarco  yang dicanang bakal mengangkat nama KTM ke peringkat lebih tinggi.\nNamun sebaliknya berlaku apabila Espargaro yang bertanggungjawab mengutip 31 mata bagi kategori pengeluar musim ini di samping menduduki tempat keenam di GP Le Mans  catatan terbaik KTM musim ini.\nJika cara saya membawa kebaikan kepada pelumba lain, saya gembira dengan situasi itu.\nSaat seperti ini mengingatkan saya kepada era Casey Stoner. Hanya dia yang berjaya melakar keputusan baik bersama Ducati pada 2007. Ketika ini, Pol (Espargaro) yang berada di depan berbanding pelumba lain.\nKTM juga gembira dengan keadaan semasa tetapi sudah tentu mereka lebih gembira jika kesemua pelumba dapat memberikan keputusan yang lebih baik,jelas Zarco.\nSumber: Casey Stoner @ Twitter\nStoner menghabiskan masa empat tahun bersama Ducati di MotoGP dan muncul pelumba terbaik dihadapan rakan sepasukan lain  Loris Capirossi, Marco Melandri dan Nicky Hayden.\nDia merekodkan kejuaraan pertama Ducati di MotoGP pada 2007 dan merekodkan 23 daripada 24 kemenangan Ducati ketika itu.\nSementara itu, pelumba muda KTM Tech 3, Miguel Oliviera berkata, pencapaian Espargaro musim ini adalah dalam jangkaan.\nDia telah bersama jentera KTM selama tiga tahun jadi keputusan yang dilakarnya ketika ini bukan satu kejutan.\nIni adalah perkara positif buat kami semua dapat menyaksikan seorang pelumba yang berjaya ke depan. Ini membuktikan projek ini berada pada landasan yang betul, ujarnya.\n(SUMBER: Motorsport.com)\nAdvertisements",
        "BERITA ANTARABANGSA\nducati\nMultistrada 950 \n\nDucati Multistrada 950 Yang Dikemaskini Sedang Diuji \n\n\nPosted on October 30, 2018 by Zarul Faiz \n\n\n\n\nSebuah motosikal Ducati Multistrada 950 yang telah dikemaskini telah diintip sedang diuji.\nMotosikal baharu itu pasti tampil dengan beberapa buah ciri yang baharu.\nAda sumber yang mengatakan bahawa ia juga mungkin akan dilengkapi dengan IMU.\n\n\nModel Ducati Multistrada 950 adalah pilihan yang lebih mudah dimiliki dalam rangkaian motosikal sport-tourer Ducati, dari segi harga dan juga penggunaannya. Berbanding dengan saudaranya yang lebih besar, Multistrada 1200, model Multistrada 950 ini lebih ringkas. Penunggang tidak perlu risau dengan penggunaan kelengkapan elektronik motosikal berkenaan. Kerap kali kami bersua dengan ramai penunggang yang tidak mengetahui atur cara elektronik yang ada pada motosikal mereka.\nSelain daripada itu, keluaran kuasa sebanyak 113hp model 950 ini sudah pasti lebih mudah untuk dikendalikan berbanding dengan 158hp yang ada pada model 1260.\nDucati Multistrada 1260 Enduro 2019 Diperkenalkan\n\nJadi, dari satu segi, motosikal Multistrada 950 ini ada sebuah model yang lebih serba boleh dan sesuai untuk penunggang. Namun, kini sudah tiba masanya untuk mengemaskini motosikal ini bagi menjadikannya lebih berdaya saing.\nMCN telah berjaya menangkap gambar model Multistrada 950 yang dikemaskini sedang menjalani ujian jalan raya.\nReraup atasnya kini tampak serupa seperti yang ada pada model Multistrada 1260, dan lengan ayunnya pula berwarna kelabu yang lebih cerah berbanding versi yang sedia ada.\nEnjinnya, dari segi luaran, tampak serupa, tetapi, motosikal baharu ini nampaknya akan dilengkapi dengan klac hidraulik baharu. Model Scrambler mereka telah pun dilengkapi dengan kelengkapan ini, dan kami andaikan yang model Multistrada juga bakal menyusuli mereka. Enjinnya juga mungkin sekali akan dikemaskini, memandangkan akan muncul sebuah model Hypermotard yang baharu dalam masa terdekat ini. Jika benar, kami andai ia mungkin sekali akan menyaksikan peningkatan sehingga 120hp. Quickshifter dwi-arah juga mungkin bakal dilengkapkan pada model ini.\nModel Multistrada 950 baharu ini juga mungkin sekali akan didatangkan dengan IMU (Inertial Measurement Unit), membolehkannya dilengkapi dengan Cornering ABS dan kawalan cengkaman yang sensitif sudut condong. Ini akan memperluaskan lagi spektrum keselamatan motosikal ini, bersama dengan mod penunggangannya yang sedia ada.\nSumber imej: MCN\nDucati Multistrada Terpantas Dunia Menang Di Pikes Peak!\n\nAdvertisements",
        "aprilia\nBERITA ANTARABANGSA\nMoto \n\nMotosikal Aprilia Tuareg 900 Ciptaan Oberdan Bezzi \n\n\nPosted on April 23, 2019 by Zarul Faiz \n\n\nImej hasilan konsep motosikal Aprilia Tuareg 900 oleh Oberdan Bezzi\n\nPereka cipta dari Itali, Oberdan Bezzi, telah mencipta motosikal Aprilia Tuareg 900 ini.\nKonsepnya adalah berdasarkan pada platform model Shiver 900/Dorsoduro 900.\nPada ketika ini, Aprilia tidak mempunyai sebarang model dwi-sukan dalam rangkaian mereka.\n\n\nAprilia merupakan salah sebuah pengeluar yang tidak memiliki rangkaian motosikal dwi-sukan. Atas sebab inilah, seorang pereka cipta dari Itali, Oberdan Bezzi, telah mencipta motosikal Aprilia Tuareg 900 ini.\nSebelum ini Aprilia memiliki rangkaian yang lengkap dalam katalognya, dari 125cc hinggalah ke motosikal superbike 1000cc. Namun, kini, mereka hanya memiliki empat buah motosikal pengeluaran sahaja, ke semuanya lebih terarah kepada motosikal lumba. Di samping model Tuono V4 1100 dan RSV4 1100, mereka juga memiliki model Shiver 900 dan Dorsoduro 900.\nModel Shiver 900 adalah pengemaskinian kepada model Shiver 750 yang telah berada di pasaran selama lima belas tahun. Hayatnya yang panjang itu adalah disebabkan oleh betapa ringkasnya untuk mengendalikan motosikal itu dan juga tahap reliabilitinya, Model Shiver 750 adalah salah sebuah motosikal berkapasiti tinggi yang paling boleh diharap. Ia mengisi peranannya sebagai motosikal lumba naked dengan cekap sekali.\n\nBagaimana pun, Bezzi berpendapat yang model tersebut boleh dibangunkan menjadi perentas padang pasir, dengan menggunakan platform enjin yang sedia ada dan melengkapkannya dengan suspensi ruang gerakan yang panjang padanya. Panel badan montok yang cantik melengkapkan lagi pakej berkenaan.\nPereka cipta berkenaan menamakan ciptaannya sebagai Tuareg, atas nama kaum separa nomad yang tinggal di Gurun Sahara. Bezzi mendakwa yang motosikal ini boleh memenuhi keinginan anda untuk meneroka.\nEnjin V-Twin 900cc-nya itu menghasilkan 93hp dan 89.5Nm tork, meletakkannya sebagai pesaing dalam segmen dwi-sukan kelas pertengahan. Antara saingannya adalah model Tiger 800, BMW F 850 GS, dan KTM 790 Adventure. Jadi, konsepnya amat bertepatan sekali.\nJadi, adakah Aprilia akan mengambil ini sebagai inspirasi untuk menghasilkan motosikal dwi-sukan dalam rangkaian mereka? Salah sebuah jenama yang lain di bawah naungan kumpulan Piaggio, Moto Guzzi, telah pun memiliki sebuah model yang bergelar V85 TT.\n\nAdvertisements",
        "BERITA TEMPATAN\nMoto Malaya\nPerodua \n\nModel Myvi Dijual Di Singapura  Harga Dari RM197 ribu \n\n\nPosted on April 15, 2019 by Amirul Azreen \n\n\n\nPerusahaan Otomobil Kedua Sdn Bhd (Perodua) telah melancarkan model Myvi generasi ketiga di Singapura, minggu lalu.\nPerodua menawarkan dua varian  1.3X AT dan 1.5H AT  dengan masing-masing ditawarkan pada harga SGD 64,800 (RM197,093) dan SGD 69,800 (RM212,301) termasuk cukai barang dan perkhidmatan.\nSumber: Harian Metro\nMeskipun berdepan halangan dalam menembusi pasaran negara itu namun Presiden dan Ketua Pegawai Eksekutif Perodua, Datuk Zainal Abidin Ahmad melihat ini sebagai satu pencapaian baru mereka.\nPerodua telah pun mengeksport Myvi generasi ketiga di Indonesia sebelum ini namun model tersebut mengguna pakai jenama Daihatsu dan dikenali sebagai Sirion.\nMajlis pelancaran telah diadakan di Pusat Jualan dan Servis Perocom Auto Pte Ltd di Ubi, Singapura.\nPerocom Auto Pte Ltd telah bertindak sebagai pengedar rasmi kenderaan Perodua sejak tahun 1997!\n(SUMBER: Harian Metro)\nAdvertisements",
        "BERITA ANTARABANGSA\nHelmet\nhelmet pintar\nJarvish\nX\nX-AR \n\nJarvish Tawarkan Helmet Futuristik X dan X-AR \n\n\nPosted on December 27, 2018 by Zarul Faiz \n\n\n\n\nJarvish adalah pembuat helmet dari Taiwan.\nFirma ini menawarkan helmet futuristik X dan X-AR.\nKedua-dua model ini lengkap dengan pelbagai teknologi, di mana bagi model X-AR turut dilengkapi dengan kamera dan HUD.\n\n\nJarvish, pembuat helmet dari Taiwan sedang menawarkan dua buah helmet yang futuristik dan lengkap dengan pelbagai teknologi di laman Kickstarter.\nKedua-dua helmet ini bergelar X dan X-AR, dan diperbuat daripada karbon fiber. Menurut mereka, mereka telah membekalkan produk original ini kepada orang awam dan ratusan pegawai polis di Taiwan.\nKedua-dua model ini didatangkan dengan kamera 2K di hadapan namun, ada sedikit perbezaan dalam ciri-ciri yang lain. Arahan suara ada bagi kedua-dua helmet dan ciri ini diaktifkan dengan suara penunggang.\n\nCiri utama bagi model X-AR termasuklah paparan pandang hadapan (heads-up display  HUD) yang memaparkan kelajuan, maklumat cuaca dan navigasi melalui aplikasi Jarvish. Data disimpan pada kad memori 16GB yang boleh ditanggalkan. Penunggang boleh menggunakan kad memori sehingga 256GB. Kebolehan Bluetooth dan WiFi juga turut disediakan. Baterinya boleh bertahan sehingga empat jam.\nMenurut Jarvish, ciri-ciri ini membolehkan penunggang untuk menumpukan perhatian pada jalan raya tanpa sebarang gangguan.\nKedua-dua helmet Jarvish ini mematuhi standard ECE 22.05. Helmet-helmet ini dijangka akan disediakan melalui laman Amazon. Model X dijangka akan dijual pada harga 500 manakala model X-AR pula pada harga 1000.\n\nAdvertisements",
        "BERITA ANTARABANGSA\nducati\nmotogp\nMotoGP 2019 \n\nMotoGP 2019: Ducati Team Lancarkan Jentera Ducati Desmosedici GP19 \n\n\nPosted on January 19, 2019 by Zarul Faiz \n\n\n\n\nPasukan pengilang Ducati Team telah melancarkan jentera perlumbaan Ducati Desmosedici GP19.\nPenunggang pasukan pengilang, Andrea Dovizioso, Danilo Petrucci bersama dengan penunggang pasukan Pramac, Jack Miller, akan mengemudi jentera GP19 ini dalam kejohanan MotoGP musim 2019.\nIa kini didatangkan dengan kemasan grafik berwarna merah sepenuhnya.\n\nPasukan pengilang Ducati Team telah melancarkan jentera perlumbaan Ducati Desmosedici GP19 bagi kejohanan MotoGP 2019.\nPelancaran ini telah disiarkan secara langsung dari Philip Morris Cube di Neuchtel, Switzerland, pada awal hari ini. Para hadirin majlis pelancaran berkenaan terdiri daripada penunggang pasukan pengilang, Andrea Dovizioso dan Danilo Petrucci. Turut hadir adalah ahli-ahli utama pasukan dan juga pengilang seperti Claudio Domenicali, Paolo Ciabatti, Davide Tardozzi, Luigi DallIgna, dan lain-lain.\n\nJentera Ducati Desmosedici GP19 kini didatangkan dalam kemasan grafik berwarna merah sepenuhnya, tanpa jalur putih dan kelabunya itu. Penajaan Mission Minnow merupakan sebahagian daripada Philip Morris International (PMI).\n\nSelain daripada kemasannya itu, jentera GP19 ini tampak mirip seperti pendahulunya, GP18. Bagaimana pun, lohong masukan udara gergasi di bahagian hadapannya itu kini didatangkan dengan bucu yang lebih dibulatkan, terutamanya pada bahagian bawah. Tekaan kami ianya adalah untuk memastikan aliran masukan udara yang lebih stabil kerana bentuk yang lebih bulat menggalakkan tegangan permukaan yang lebih baik. Dengan itu, aliran udaranya akan kekal bersama dan bukannya beralun-alun.\n\nSelain itu, terdapatnya misai reraup aero pada kedua-dua belah reraup belah atasnya.\n\nBagi mereka yang tertanya-tanya sama ada kotak lunchbox itu masih ada pada jentera ini, ya, ia masih berada di bawah bahagian ekornya.\n\nWalaupun jentera GP19 ini dari segi luarannya masih tampak seperti jentera yang lama, kami syak di bahagian dalamnya, banyak yang telah berubah. Perlu diingatkan, MotoGP akan menggunakan IMU standard pada tahun ini.\n\nAda dakwaan yang di buat dalam talian internet bahawa jentera GP19 ini mungkin mampu menghasilkan sehingga 300hp. Ia mungkin sekali benar, memandangkan jentera GP17 dan GP18 telah dikatakan mampu mencecah sekitar 280hp.\nDovizioso menamatkan dua musim yang lalu di anak tangga kedua kejohanan. Dia berasa yakin yang jentera baharu ini akan membantunya merangkul kejohanan MotoGP kedua Ducati semenjak kejayaan Casey Stoner pada tahun 2007.\n\n\nAdvertisements",
        "BERITA TEMPATAN\nHonda\nMoto \n\nLebih 9,998 Honda Accord Dipanggil Semula \n\n\nPosted on April 26, 2019 by Amirul Azreen \n\n\n\nHonda Malaysia terpaksa memanggil semula 9, 998 unit model Accord 2.0L 2003 hingga 2007 bagi menggantikan inflator beg udara Takata bahagian pemandu.\nPenggantian tersebut sekadar langkah pencegahan bagi memastikan tahap keselamatan pemandu diutamakan.\nHonda dalam satu kenyataan yang dikeluarkan menggesa agar pemilik model terlibat melakukan penggantian secepat mungkin. Kos pertukaran adalah percuma dan akan ditanggung sepenuhnya oleh Honda.\nBagaimanapun, Honda memberi jaminan bahawa model baharu sedia ada tidak terpalit dengan isu terbabit.\nSehingga hari ini, tiada sebarang kemalangan atau insiden yang berlaku disebabkan inflator beg udara dilaporkan di Malaysia.\nPemilik yang terkesan dengan isu ini akan menerima surat makluman daripada Honda Malaysia berserta maklumat terperinci mengenai penggantian ini.\nBagi memastikan kelancaran pertukaran alat ganti yang terlibat, Honda akan memastikan bahagian yang perlu diganti tersedia 100 peratus dalam masa terdekat.\nSehingga 21 April 2019, Honda Malaysia telah pun melaksanakan pertukaran lebih daripada 243, 720 unit inflator beg udara Takata.\nDifahamkan, inflator beg sedia ada berkeupayaan untuk melepaskan tekanan yang lebih tinggi daripada yang sepatutnya sekaligus boleh membawa maut kepada pemandu dan penumpang.\nAdvertisements",
        "Moto Malaya\ntips \n\nMinuman Yang Terbaik Dan Yang Perlu Anda Elakkan Untuk Kekal Hidrat \n\n\nPosted on March 16, 2019 by Zarul Faiz \n\n\nMenunggang di bawah sinar matahari  Sumber imej: northernontario.travel\n\nMengekalkan kehidratan adalah amat penting sewaktu keadaan cuaca yang amat panas ini.\nTetapi, apakah minuman yang terbaik untuk menghilangkan dahaga, dan yang perlu anda elakkan supaya tidak berasa terlalu haus?\nBagaimana pun, perlu diingatkan supaya sentiasa bersederhana dalam pelbagai perkara.\n\n\nAnda tidak tersalah baca. Benar, tajuk artikel ini berkaitan dengan penghidratan. Mengapa, anda tanya? Kerana cuaca yang teramat panas kebelakangan ini turut menjejaskan kita penunggang. Jadi, apakah cara terbaik untuk menangani masalah ini?\nDi sini kami ada beberapa cadangan bagi mengelakkan diri anda daripada merasa ternyahhidrat sewaktu menunggang motosikal. Penyahhidratan adalah salah satu keadaan yang paling merbahaya yang boleh berlaku kepada penunggang. Ia boleh menyebabkan kita untuk hilang tumpuan dan mengakibatkan kesilapan dan pitam.\nBaik untuk penghidratan:\n1. Air masak/putih. Paling baik sekali.\n2. 100 Plus. Atau minuman isotonik lain seperti Gatorade atau Pocari Sweat. Elektrolit (atau lebih mudah difahami sebagai garam) yang ada dalamnya menjadikan minuman isotonk lebih berkesan dalam menghilangkan kehausan. Meminum air yang dilarutkan dengan garam telah diamalkan di Malaysia sejak sekian lami, terutamanya bagi melawan rasa panas selepas makan durian.\n3. Tembikai. 92 peratus cecairnya dikekalkan sewaktu anda makan tembikai. Namun, sekiranya anda memilih untuk minum jus buah-buahan yang lain, pastikan ianya segar tanpa gula. Minuman jus kotak mengandungi gula yang menghalang penghidratan. Cara terbaik adalah untuk membeli jus buah-buahan yang baru diperah  dan sekali lagi sebagai peringatan  tanpa gula.\n\n4. Air kelapa. Kita cukup bertuah berada di Malaysia. Anda boleh jumpa air kelapa di mana-mana sahaja. Air kelapa mengandungi 95 peratus air, jauh lebih baik berbanding jus buah-buahan yang lain. Pastikannya anda minumnya segar tanpa sebarang gula.\n\n5. Susu. Kerana susu lebih pekat daripada air, kita menganggapnya yang ianya akan menyebabkan kita berasa lebih haus, namun ini tidak benar. Di samping memiliki kalsium dan Vitamin D, susu memberikan anda tenaga pada hari yang panas. Tetapi ianya hanya berkesan untuk susu yang tidak berperisa, dan bukannya susu berperisa cokelat, strawberi, kurma dan sebagainya.\nMinuman yang perlu dielakkan:\n1. Minuman ringan. Ianya dipasarkan sebagai penghilang kehausan tetapi ianya penuh dengan kafein yang menyebabkan penyahhidratan. Tidak cukup dengan itu, ia juga dipenuhi dengan gula dan sodium yang merosakkan gigi dan tulang. Satu botol sudah mencukupi bagi memastikan anda segar sepanjang perjalanan.\n\n2. Minuman tenaga. Minuman tenaga hanya membekalkan tenaga. Seteruk minuman ringan, minuman tenaga lebih teruk lagi kerana mempunyai lebih banyak kafein, gula dan bahan kimia kompleks. Seperti minuman ringan, ianya lebih baik jika diminum secara sederhana  satu botol sahaja sudah mencukupi sepanjang perjalanan bagi memastikan anda kekal segar  diikuti dengan air yang banyak.\n3. Kopi. Diambil dalam jumlah sederhana, kopi boleh membantu ramai untuk kekal dalam keadaan berjaga, tetapi tidak semua. Bahan ini juga dianggap sebagai diuretik, bermakna ia mengeluarkan bendalir dan garam dari badan anda. Ia berfungsi dengan memaksa buah pinggang anda mengeluarkan lebih banyak sodium dalam air kencing. Sodium itu kemudiannya menyerap air dari dalam darah anda dan mengurangkan cecair yang mengalir dalam saluran darah anda.\n\n4. Smoothies. Minuman buahan yang manis ini mengandungi jumlah gula yang terlalu tinggi. Ianya cukup hebat sekali bagi menyegarkan diri selepas penunggangan yang panjang atau bagi memulakan hari anda dengan suntikan vitamin semulajadi tetapi perlu dinikmati secara sederhana. Cara terbaik untuk menikmati minuman ini adalah dengan meletakkan lebih banyak ais untuk penghidratan.\nKesimpulan\nAda minuman yang bagus dan tidak bagus untuk anda, tetapi, kita diingatkan untuk bersederhana dari segala segi. Jika tidak, yang baik pun boleh mendatangkan kemudaratan. Kami harap tip ringkas ini dapat membantu anda.\nAdvertisements",
        "BERITA ANTARABANGSA\nmotogp\nSHARK \n\nShark Helmet Menjadi Penaja Utama Grand Prix Perancis Untuk 3 Tahun \n\n\nPosted on January 18, 2019 by Zarul Faiz \n\n\n\n\nShark Helmets akan menjadi penaja utama bagi Grand Prix Perancis untuk 3 tahun bermula tahun 2019.\nPengeluar itu berasal dari Perancis, jadi GP Perancis ini adalah perlumbaan halaman mereka.\nGP Perancis 2019 akan diadakan di Litar Le Mans dari 17 hingga 19 Mei.\n\nPromoter MotoGP, Dorna Sports telah mengumumkan bahawa Shark Helmets akan menjadi penaja utama bagi Grand Prix Perancis untuk tiga tahun yang akan datang bermula dari tahun 2019.Dan oleh kerana itu, acara ini akan dikenali dengan nama Shark Helmets Grand Prix de France.\nPengeluar ini telah diasaskan di Marseille, Perancis, 30 tahun yang lalu. Jadi, ianya bertepatan sekalilah penajaan perlumbaan Grand Prix ini di halaman mereka.\nKetua Pegawai Eksekutif Shark Helmets, Patrick Francois, berkata, Perlumbaan tersemat dalam DNA kami: dengan hampir 70 buah takhta kejuaraan dunia, kami bergantung pada perlumbaan motosikal bagi memangkin pembangunan jenama kami sejak penubuhannya.\n\nKami berasa teruja kerana SHARK Helmets telah bersetuju menjadi penaja utama untuk Grand Prix Perancis, ujar Pau Serracanta, Pengarah Urusan Dorna Sports, Nilai-nilai mereka seiring dengan nilai yang dipegang oleh MotoGP. Le Mans senantiasa merupakan salah sebuah acara yang paling sibuk dan bersemangat pada setiap musim dan ianya berita yang hebat bagi kedua-dua belah pihak MotoGP serta acara ini kerana memiliki sebuah syarikat dengan kaliber sebegini menjadi penaja utama bagi tiga musim yang berikutnya sebagai Grand Prix halaman mereka.\nShark telah menaja penunggang ternama pada masa lalu seperti Carl Fogarty, dan penunggang MotoGP semasa, Johann Zarco dan Jorge Lorenzo.\nShark Helmets Grand Prix de France 2019 akan berlangsung di Litar Le Mans dari 17 hingga 19 Mei 2019.\nAdvertisements",
        "BERITA TEMPATAN\nshell\nShell Malaysia \n\nShell Malaysia nak payung percutian ke Italy, New Zealand atau Korea Selatan! \n\n\nPosted on January 10, 2019 by Sep Irran \n\n\n\nShell Malaysia dengan rasminya telah melancarkan peraduan Win a Trip with Shell dimana para pelanggan boleh memenangi percutian destinasi pilihan antara Italy, New Zealand atau Korea Selatan!\nSatu pemenang akan dipilih setiap minggu tempoh peraduan dijalankan dari 17 Disember 2018 hingga 31 Mac 2019. Para pelanggan Shell hanya perlu belanja RM40 minimum di mana-mana stesen Shell Malaysia di seluruh negara untuk layak menyertai peraduan Win a Trip with Shell.\n\nMenurut pengarah urusan Shell Malaysia Trading Sdn Bhd dan Shell Timur Sdn Bhd, Encik Shairan Huzani Husain, Para pelanggan merupakan keutamaan kami di Shell dan matlamat kami adalah untuk menyenangkan kehidupan seharian kepada semua. Kami sedar akan minat rakyat Malaysia dalam memperolehi pengalaman baru melalui perjalanan atau percutian dan peraduan ini dijalankan untuk memberi ganjaran yang tidak akan dilupakan kepada pelanggan tahun ini.\n\nUntuk menyertai peraduan ini, anda hanya perlu melakukan tiga langkah mudah iaitu:\n\nBelanja RM40 minimum di mana-mana stesen minyak Shell (tidak termasuk produk tembakau, E-Pay dan Touch & Go)\nPilih destinasi antara Italy, New Zealand atau Korea Selatan dalam borang peraduan.\nHantar borang bersama resit.\n\n\nPemenang pertama telah pun dipilih iaitu Encik Wan Muhammad Fathi. Beliau yang berasal dari Kedah telah berjaya dan akan ke destinasi idaman iaitu New Zealand.\n\nShell Malaysia juga akan menjalankan pertunjukan jalanan yang akan berlangsung di stesen-stesen pilihan di bawah:\n\nTesco Kepong (11-13 Januari 2019)\nSunway Pyramid (17-20 Januari 2019)\nEast Coast Mall, Kuantan (31 Januari  3 Februari 2019)\nKSL City Mall, Johor Bahru (15-17 Februari 2019)\nQueensbay Mall, Pulau Pinang (21-24 Februari 2019)\nAeon Station 18, Ipoh (26 Februari  3 Mac 2019)\n\nUntuk maklumat lanjut, layari www.shell.com.my/percutianimpian.\nAdvertisements",
        "BERITA TEMPATAN\nMoto\nMoto Malaya \n\nCuri Tayar Majikan, Kantoi Dengan Rakan Baik Bos Sendiri \n\n\nPosted on April 10, 2019 by Amirul Azreen \n\n\n\nKantoi secara umumnya bererti terbongkar atau terdedah, dan itulah yang berlaku terhadap dua individu dalam percubaan menjual 14 tayar lori milik majikan mereka.\nDua pekerja syarikat pengangkutan di Limbang, Sarawak kantoi besar apabila individu yang mereka dekati untuk menjual tayar curi merupakan rakan baik terhadap\nmajikan mereka sendiri!\nMenurut laporan See Hua, dua individu terbabit telah menghubungi James dalam percubaan untuk menjual tayar yang kemudiannya bertindak memaklumkan Chua bahawa dua pekerjanya sedang cuba menjual 14 tayar lori miliknya.\nSelepas menerima maklumat tersebut, Chua bingkas membuat semakan terhadap inventori syarikat dan mendapati 10 tayar telah pun hilang sementara empat tayar lagi direkodkan hilang awal bulan ini.\nPihak polis terus membuat tangkapan sebaik urus niaga penjualan tayar curi itu diteruskan. Kedua-dua suspek dikenal pasti sebagai pemandu lori dan mekanik syarikat.\n(SUMBER: See Hua)\nAdvertisements",
        "BERITA ANTARABANGSA\nducati\nPanigale V4 R 2019\nWSBK \n\nPasukan Aruba.it Racing  Ducati Superbike Melancarkan Jentera Ducati Panigale V4 R WorldSBK 2019 \n\n\nPosted on February 5, 2019 by Zarul Faiz \n\n\n\n\nPasukan Aruba.it Racing  Ducati Superbike telah melancarkan jentera Ducati Panigale V4 R WorldSBK 2019 mereka.\nPenunggang mereka yang sedia ada, Chaz Davies akan disertai oleh penunggang baharu dan bekas pelumba MotoGP, Alvaro Bautista.\nKejohanan WorldSBK musim 2019 menandakan kali pertama Ducati mempertaruhkan jentera janaan enjin V-Four.\n\n\nDengan musim perlumbaan yang semakin hampir tiba, para pasukan telah berlumba-lumba memperkenalkan jentera masing-masing bagi tahun 2019. Terbaru adalah Aruba.it Racing  Ducati Superbike, yang telah melancarkan jentera Ducati Panigale V4 R mereka bagi kejohanan WorldSBK 2019.\n\nPenunggang untuk pasukan berkenaan, Chaz Davies dan juga pendatang baharu, Alvaro Bautista akan mengemudi jentera ini dalam usaha mereka untuk merangkul semula kejohanan buat Ducati. Pengeluar dari Itali berkenaan telah mendominasi kejohanan sepanjang tahun 90-an dan ianya melalui kejohanan inilah nama Ducati menjadi sebutan ramai, sebelum mereka menceburi kejohanan MotoGP. Bagaimana pun, mereka telah gagal untuk memenangi takhta kejohanan superbike sejak tujuh tahun yang lalu.\nKami akan berusaha dengan hanya satu tujuan dalam minda: menang, ujar Gigi DallIgna tentang program WorldSBK Ducati Corse.\n\nMotosikal Ducati Panigale V4 R ini juga sebuah mercu tanda yang penting bagi Ducati kerana ianya adalah motosikal kegunaan jalan raya janaan enjin V-Four pertama mereka. Pengeluar berkenaan telah mencipta model Panigale V4 ini sebagai senjata mereka bagi memenangi kejohanan WorldSBK, dan dengan itu telah mengakhiri tradisi mereka menghasilkan motosikal superbike V-Twin. WorldSBK dan World Supersport adalah kejohanan yang berdasarkan model pengeluaran.\n\nJangan salah anggap, model Ducati Panigale V4 R ini sudah cukup berbisa sebagai standard. Tetapi, pasukan dan pengilang ini bersikap pragmatik dalam pendekatan mereka. Projek ini masih dalam peringkat awal dan pembangunannya telah bermula dengan amat baik sekali, namun kami masih perlu menyempurnakan beberapa perinciannya dan kami memiliki program pembangunan yang cukup jelas sekali, tambah DallIgna.\n\nPenunggang Chaz Davies akan memulakan musim kelimanya di atas jentera Ducati ini dan dia adalah seorang pesaing yang kental. Dia tidak gentar dalam memberikan saingan yang amat sengit dengan juara WorldSBK semasa dan sebanyak empat kali, Jonathan Rea dari Kawasaki.\n\n\nAlvaro Bautista boleh dianggap sebagai kuda hitam bagi pasukan pengilang ini dengan pengalaman dan pengetahun luas yang telah diperolehinya dalam MotoGP. Dia mungkin sekali dapat meraih beberapa buah kemenangan pada musim ini.\n\nSumber imej: Ducati dan Asphalt & Rubber\nAdvertisements",
        "150cc\nMotosikal lumba\nTunggang Uji\nYamaha\nYZF-R15 \n\nTunggang Uji Yamaha YZF-R15: Jentera Hebat Dalam Pakej Yang Kecil \n\n\nPosted on February 2, 2019February 2, 2019 by Zarul Faiz \n\n\n\n\nModel Yamaha YZF-R15 adalah sebuah motosikal lumba ringan.\nKelebihannya adalah pada kelajuan menyelekohnya dan kelincahannya.\nUnit yang kami uji telah mengagumkan kami dengan kelajuan tertingginya.\n\nPepatah Inggeris yang berbunyi Good things come ini small packages sudah semestinya juga boleh digunakan pada motosikal. Dan kami telah mendapati ada kebenarannya pada pepatah ini setelah menunggang model Yamaha YZF-R15 ini selama seminggu.\nPertama sekali, benarkan kami untuk memberi pengenalan yang ringkas mengenainya. Model ini merupakan model R15 generasi ketiga, dan dengan itu mendapat gelaran R15 V3. Ianya tidak dapat dinafikan lagi merupakan sebuah motosikal yang menawan, dengan penggayaan yang digarap dari model YZF-R6 yng mana telah mengambil ilham penggayaan dari model YZF-R1.\n\nPengenalan\nEnjin satu silinder, SOHC, sejukan cecair, 155cc-nya itu bercirikan teknologi VVA (Variable Valve Actuation). Dengan kapasiti 155cc, ianya mungkin sekali diambil dari skuter NVX/Aerox. Walaupun hanya berkapasiti 155cc, enjin R15 ini mampu menghasilkan 19hp pada 10,000rpm dan 14.7Nm tork pada 8,500rpm. 19hp mungkin tidak nampak begitu banyak, tetapi ianya jumlah kuasa kuda yang cukup bagus bagi sebuah enjin 155cc.\n\nKuasa enjinnya itu diagihkan melalui klac Assist and Slip (A&S) ke kotak gear enam kelajuan.\nSuspensinya itu terdiri daripada fork terbalik berwarna emas pada bahagian hadapan dan penyerap hentakan tunggal di bahagian belakang. Forknya tidak boleh dilaras, begitu juga dengan penyerap hentakan belakangnya. Kami juga mendapati bahawa penyerap hentakannya juga bertindak melalui satu set rantaian dan bukannya dipaut terus pada lengan ayun. Kerangkanya adalah Deltabox yang dikemaskini.\nIa juga bercirikan lampu hadapan, belakang, dan lampu isyarat LED. Lampu hadapan bergandanya mengapit lohong udara besar (palsu). Penghadang anginnya itu sebesar yang ada pada model R25. Selain daripada itu, paparan instrumennya itu bercirikan LCD sepenuhnya.\n\nPenunggangan\nMotosikal R15 ini terasa berat di bahagian hadapan pada mulanya, tetapi ini adalah kerana kami tidak merendahkan bahagian atas badan kami, Pada ketika itu, ianya terasa seperti peredam sterengnya dilaras terlalu ketat. Bagaimana pun, perasaan itu hilang sebaik sahaja kami merendahkan tubuh badan dan melembutkan lengan kami. Pada waktu itu, motosikal itu terasa teramatlah lincah.\nMotosikal ini terasa amat stabil pada kelajuan melebihi 90km/j di atas lebuh raya. Ia tidak bergoyang-goyang walaupun ketika dihentam angin lintang yang kuat. Ini menunjukkan betapa hebatnya rekaan aerodinamik motosikal ini.\n\nEnjinnya berkitar dengan perlahan di bawah 5,000rpm. Anda perlu mengekalkan rpm enjin pada 2,000rpm sebelum melepaskan klac jika ingin menderu laju dari mula. Bagaimana pun, motosikal ini meluru pantas apabila VVA-nya diaktifkan pada 7,500rpm (ada penunjuknya pada gugusan instrumen). Enjinnya juga menjadi semakin lancar dari 8,000rpm.\nKeseronokan sebenar jentera R15 ini adalah sewaktu di selekoh kerana ia adalah sebuah motosikal yang ringan, di samping memiliki klac gelincir dan posisi menunggang yang sporty.\nKlac gelincirnya itu membolehkan anda untuk berada pada kelajuan yang lebih tinggi sewaktu memasuki selekoh, walaupun ketika anda telah melepaskan pendikitnya. Sebaliknya, jika ada terlalu banyak back torque, ia akan memperlahankan anda di pertengahan selekoh. Di atas R15 ini, anda akan meluru masuk selekoh pada satu gear yang lebih tinggi dari kebiasaannya.\n\nPalang pemegangnya yang lebih rendah membolehkan anda untuk bertenggek ke tepi dengan lebih selesa sewaktu anda menangani selekoh. Hanya gerakkan badan anda ke sisi dan gunakan tangki bagi menyokong bahagian atas lengan anda.\nMalah, kami telah melalui selekoh pada kelajuan 30-40km lebih laju dari kelajuan yang biasa kami lakukan. Motosikal R15 ini memberi lebih keyakinan sewaktu anda membelok masuk motosikal kerana beratnya yang ringan dan sifatnya yang mudah untuk dipandu arah. Ia kekal pada garisan yang dipilih pada ketika anda mengubah garisan anda sewaktu anda mengiring rapat memercikkan api pada tempat letak kaki anda.\nMembantu membolehkan penunggangan sebegini adalah suspensinya. Kami telah menguji hampir ke semua motosikal kegunaan jalan raya Yamaha (selain R1 dan R6) dan kami dapati suspensi R15 telah dilaras terbaik sekali. Anda mungkin lebih terasa gegaaran sewaktu menunggang secara perlahan, kerana motosikal ini ringan, tetapi, suspensinya terasa diredam dengan begitu baik apabila anda bergerak dengan lebih laju. Tiada gegaran atau henjutan terasa pada kelajuan yang tinggi.\n\nSatu lagi bukti kehebatan suspensinya adalah ketika motosikal ini melalui jalan yang basah atau lopak air ketika mengiring di selekoh. Tayar standard pada motosikal yang lain akan terasa agak licin, namun tidak pada model R15 ini. Kami hanya boleh bayangkan betapa hendaknya prestasi motosikal ini dengan tayar yang lebih baik.\nYa, kami sedar bahawa para pengkritik motosikal Yamaha YZF-R15 ini mengatakan yang posisi menunggangnya tidak selesa, tetapi ini adalah kerana anda perlu tahu teknik yang betul. Kami bukannya hendak mengkritik, tetpi, ianya sesuatu yang setiap penunggang perlu belajar.\nKeduanya, kami faham jika ada yang kata bahawa motosikal ini perlahan kerana ia hanya berkapasiti 155cc. Benar, kami akui ia mengambil masa untuk mencapai kelajuan (ini bukan motosikal 1,000cc, jadi, kasi can la), tetapi kelajuan tertingginya yang telah kami capai telah benar-benar memeranjatkan kami. Berapa? 150km/j atas jalan raya yang lurus (pada redline 12,000rpm) dan hampir mencecah 160km/j sewaktu menuruni bukit. Siput? Silap!\n\nDan tidak, tiada motosikal Y15ZR standard yang mampu menyainginya pada jalan raya lurus dan di selekoh.\nAkhir sekali, enjinnya teramatlah menjimatkan, walaupun dengan kami menunggangnya pada kelajuan 110 hingga 130km/j pada setiap masa, setelah memulas penuh pendikit dari keadaan melahu. Secara purata kami mencecah jumlah 310km bagi setiap kilometer, dan kami hanya mengisinya semula sekali dalam masa seminggu! Paparannya menunjukkan 2.6L/100km, yng mana bersamaan dengan 38.5km/L.\nOh ya, kami telah cuba sedaya upaya mencari sesuatu yang negatif mengenai motosikal namun tidak berjaya\n\nKesimpulan\nModel Yamaha YZF-R15 ini benar-benar mengagumkan kami, kerana ianya telah membuktikan kebolehannya. Ia tidak syak lagi motosikal lumba 150cc terbaik yang ada dalam pasaran.\nYamaha YZF-R15 ini telah ditetapkan pada harga RM11,988 (harga asas), dan ditawarkan dalam skema warna Biru, Kuning, dan Hitam.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nWarga Singapura Kantoi Tukar Nombor Plat Kenderaan Didenda RM8,000 \n\n\nPosted on July 9, 2019July 9, 2019 by Amirul Azreen \n\n\n\nMei lalu, netizen telah berkongsikan beberapa gambar yang memaparkan seorang warga Singapura telah bertindak menukar nombor plat kenderaan di sebuah stesen minyak yang terletak di Lebuhraya LinKedua Gelang Patah, Johor Bahru.\nTindakannya itu mencetuskan kemarahan orang ramai dengan rata-rata menggesa pihak berkuasa mengambil tindakan.\n\nSemalam, tertuduh, Tan Hock Lai, telah dijatuhkan hukuman denda RM8,000 oleh Mahkamah Khas Trafik Johor Bahru selepas mengaku bersalah atas tindakannya menukar nombor plat pada kereta jenis BMW 320i miliknya.\nSeandainya tertuduh gagal menjelaskan bayaran tersebut, dia berdepan setahun penjara.\nDifahamkan, Tan menyerah diri 2 Julai lalu selepas Jabatan Pengangkutan Jalan (JPJ) menjalankan siasatan.\nAdvertisements",
        "BERITA TEMPATAN\nMoto Malaya \n\nRON97 Naik 3 Sen Bermula Tengah Malam \n\n\nPosted on March 8, 2019 by Amirul Azreen \n\n\n\nHarga minyak petrol bagi RON97 akan naik 3 sen kepada RM2.46 bermula tengah malam ini.\nBagaimanapun, tiada perubahan terhadap harga bagi RON95 (RM2.08sen) dan diesel (RM2.18).\nKementerian Kewangan dalam satu kenyataan menjelaskan bahawa harga sebenar RON95 adalah RM2.16 diikuti diesel RM2.38 namun kerajaan membuat keputusan untuk mengekalkan harga minyak agar dapat mengurangkan beban rakyat Malaysia.\nDibawah Mekanisme Harga Automatik (APM), harga minyak negara akan diumumkan setiap hari Jumaat dan akan berkuatkuasa selama satu minggu.\nAdvertisements",
        "BERITA TEMPATAN\nHLYM\nHong Leong Yamaha Motor Sdn. Bhd.\nX-Max 250\nYamaha \n\nWarna Baharu Buat Model Yamaha X-Max 250 2018 \n\n\nPosted on December 21, 2018 by Zarul Faiz \n\n\n\n\n\nHong Leong Yamaha Motor telah mengumumkan warna baharu bagi motosikal Yamaha X-Max 250 2018.\nHarga asasnya kekal pada RM21,225 (tidak termasuk insurans dan cukai jalan).\nPenghantaran akan bermula pada bulan ini (Disember 2018).\n\n\nHong Leong Yamaha Motor (HLYM) telah mengumumkan warna baharu bagi model Yamaha X-Max 250 2018.\nDua warna baharu tersebut diberi nama Matt Blue dan Matt Red. Harga asasnya masih kekal pada RM21,225.00 (harga tidak termasuk insurans dan cukai jalan). Ianya akan mula disediakan bermula pada bulan ini (Disember 2018).\nSkuter maxi X-Max ini adalah tawaran Yamaha dalam segmen skuter mewah. Ia dilengkapi dengan teknologi Yamaha Blue Core, ABS, TCS (sistem kawalan cengkaman), serta lampu posisi dan belakang LED. (Sila baca ulasan penuh kami di sini).\n\nIa juga memiliki ruang simpanan yang besar di bawah pelana yang mampu memuatkan sebuah beg galas dengan laptop 15 inci dan helmet full-face. Dua cubby hole di bahagian hadapan penunggang menambah lagi ruangan simpanan yang ada.\nEnjinnya mampu menjana 22.8hp (16.8kW) dan cukup berkuasa bermula dari bawah hinggalah ke kelajuan kemuncaknya yang lebih sedikit daripada 140km/j. Dan ia juga amat menjimatkan. Kami berjaya mencecah jarak sejauh 324km pdengan hanya 11 liter. Dan ingin kami ingatkan, kami menguji X-Max ini pada rentak yang mencabar hampir setiap masa.\nBagaimana pun, apa yang menyebabkan kami cukup gemar akan skuter ini adalah suspensinya. Tidak seperti skuter lain, roda hadapannya tidak terasa tidak stabil sewaktu kami menggesa skuter ini di selekoh. Ia kekal stabil walaupun ketika kami meluru masuk selekoh pada kelajuan melebihi 130km/j.\nPelananya juga tidak syak lagi cukup selesa tanpa sebarang bucu tajam. Satu-satunya rungutan yaan kami ada mengenai pelana ini adalah ianya memaksa kaki penunggang untuk dikangkang luas, membuatkan motosikal ini tampak jauh lebih tinggi daripada hakikatnya.\n\nAdvertisements",
        "BERITA TEMPATAN\nMoto Malaya \n\nDua Varian Baharu Minyak Enjin Motosikal Shell Advance AX7 Diperkenalkan! \n\n\nPosted on June 24, 2019 by Amirul Azreen \n\n\n\nShell Malaysia Trading Sdn Bhd telah melancarkan dua varian baharu bagi minyak enjin motosikal Shell Advance AX7 semi-sintetik.\nShell Advance AX7 10W-30 dan 15W-50 dijual pada harga RM33.90 sebotol (1 liter) sekaligus menyertai produk Shell Advance AX7 10W-40 sedia ada.\nMenurut Pengurus Pemasaran Shell Lubricants, May Tan, Shell Advance AX7 kini menawarkan tiga gred kelikatan.\nGred ini memberi peluang kepada pemilik motosikal untuk memilih minyak enjin semi-sintetik premium daripada Shell Advance yang menepati keperluan mereka, katanya.\n\nKetiga-tiga gred minyak menawarkan teknologi Active Cleansing yang melindungi enjin motosikal. Antara kelebihan Shell Advance AX7 adalah:\n\n33 peratus enjin lebih bersih\n29 peratus perlindungan dalam suhu tinggi\nmampu pergi ekstra 3km bagi setiap satu liter minyak\n36 peratus tahan lasak\ntiada penurunan kuasa selepas 12,000km perjalanan\n\nShell Advance AX7 15W-50 serba baharu dan likat menjanjikan penyampaian kuasa lebih lancar di samping melindungi enjin ketika tunggangan yang lama sementara Shell Advance AX7 10W-30 menawarkan perlindungan enjin terbaik dan lebih menjimatkan minyak.\nShell Advance AX7 baharu ini dibuat sepenuhnya di Malaysia dan didatangkan dengan label Buatan Malaysia bagi memudahkan produk ini dikenal pasti sebagai produk Shell Advance yang asli dan untuk dijual di Malaysia.\nLabel unik itu juga menempatkan kod QR bagi memudahkan orang ramai untuk membuat pemeriksaan keaslian produk.\nIni merupakan sebahagian daripada pelaburan strategik Shell Malaysia untuk melindungi pembeli dan pengeluar dalam mengenalpasti produk yang tulen. Penggunaan label Buatan Malaysia yang unik ini memainkan peranan penting dalam menangani isu pengedaran minyak enjin palsu, tambah Tan.\nAdvertisements",
        "BERITA TEMPATAN\nMoto\nMoto Malaya \n\nPemilik Stesen Minyak Ini Tawarkan Baju Raya Terpakai Secara Percuma! \n\n\nPosted on May 17, 2019 by Amirul Azreen \n\n\nSumber: Google Maps\nSeorang pemilik stesen minyak Shell di Batu Berendam, Melaka telah menyemarakkan lagi bulan Ramadan dan sambutan Hari Raya yang menjelang tiba apabila menawarkan baju raya terpakai kepada orang ramai.\nTerletak di Jalan Mohd Zin Dsh, difahamkan inisiatif tersebut telah pun berlangsung sejak Ramadan bermula.\nMenurut laporan Astro Awani, pengendali stesen tersebut, Zulkifly Jantan telah menyediakan seksyen bagi pakaian kanak-kanak dan juga orang dewasa.\nSumber: Melaka Daily @ Facebook\nMeskipun terpakai namun setiap pakaian berada dalam keadaan seperti baharu dan ada diantaranya adalah barangan berjenama!\nInisiatif Zulkifly turut mendapat perhatian orang ramai yang telah membawa pakaian terpakai mereka sendiri untuk diserahkan kepada mereka yang memerlukan.\nMenurut Zulkifly, ini adalah kali kedua program seumpamanya diadakan.\nAdvertisements",
        "BERITA TEMPATAN\nKereta\nNaza Kia Malaysia \n\nKia Picanto GT-Line 2019 diperkenalkan \n\n\nPosted on November 29, 2018 by Sep Irran \n\n\n\nNaza Kia Malaysia telah melancarkan beberapa model 2019 yang menarik di Kuala Lumpur International Motor Show 2018 (KLIMS 2018) seperti Kia Optima GT, Sorento, Grand Carnival dan Sportage GT-Line. Model paling menarik yang sedang dipratontonkan sekarang di MITEC Kuala Lumpur adalah Kia Picanto GT-Line 2019 yang akan tiba di pasaran negara tidak lama lagi.\n\nModel Picanto dari Kia merupakan salah satu model dalam segmen atau kategori kenderaan kelas A yang agak terkenal di Malaysia dan berdasarkan maklum balas yang telah diterima dari pasaran seluruh dunia, Kia telah melancarkan varian yang lebih sporty dengan pakej GT-Line.\n\nDari segi luaran, pakej GT-Line yang telah diperkenalkan kepada model Picanto ini merangkumi gabungan bampar depan dan belakang yang moden lebih-lebih lagi dengan tambahan jalur merah yang menyerlahkan lagi reka bentuk Kia Picanto GT-Line. Ia juga telah dipasangkan dengan rim 16-inci dan juga sistem ekzos kembar.\n\nDari segi penjanaan kuasa, Kia Picanto GT-Line 2019 didatangi dengan enjin 1.2-liter Kappa II empat silinder yang mampu menjana 82hp pada 6,000rpm dan 122Nm tork maksimum serendah 4,000rpm. Segala kuasa dihantar ke tayar hadapan melalui sistem transmisi automatik empat-kelajuan.\n\nBahagian dalaman juga telah mengikuti tema GT-Line dengan gabungan kulit berwarna hitam dan merah pada semua tempat duduk dan juga roda stereng. Picanto GT-Line ini juga didatangi dengan paparan skrin sentuh 7-inci dengan DRS (Radio Data System) dan DAB (Digital Audio Broadcast). Ia juga mempunyai Apple CarPlay dan Android Auto bersama sistem kawalan suara.\n\nCiri-ciri keselamatan yang telah dipakejkan dalam Kia Picanto GT-Line 2019 adalah:\n\n6 beg udara\nABS with Electronic Brakeforce Distribution (EBD)\nBrake-Assist System (BAS)\nElectronic Stability Control (ESC)\nVehicle Stability Management (VSM)\nForward Collision-Avoidance Assist (FCA)\nHill-start Assist Control (HAC)\nEmergency Stop Signalling (ESS)\nTyre Pressure Monitoring System (TPMS)\n\n\nNaza Kia Malaysia masih belum mengeluarkan harga bagi varian GT-Line tetapi berdasarkan model asas yang berharga RM50,308 (harga atas jalan tanpa insurans), kami mengjangkan varian Picanto GT-Line akan tidak lari jauh dari harga ini. Untuk maklumat lanjut, layari www.kia.com/my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nKia Stinger GT 2018 dilancarkan  dari RM239,888\n\nAdvertisements",
        "BERITA ANTARABANGSA\nKTM\nMoto\nmotogp\nMotoGP 2019\nRC16 MotoGP \n\nJohann Zarco Kepenatan Bergelut Dengan Jentera Di MotoGP Argentina \n\n\nPosted on April 5, 2019 by Zarul Faiz \n\n\nSumber imej: KTM Media Centre\n\nJohann Zarco telah mengatakan bahawa dia kepenatan akibat bergelut dengan jenteranya sewaktu pusingan MotoGP Argentina.\nDia tidak mampu mengemudi jentera KTM RC16 mengikut cara yang diinginkannya.\nZarco telah menamatkan perlumbaan di tempat ke-15, manakala Hafizh Syahrin pula di tempat yang ke-16.\n\n\n\nSewaktu kami menulis tentang cabaran yang dihadapi oleh Hafizh Syahrin dengan jentera MotoGP KTM RC16, kami tertanya-tanya sama ada bekas teman sepasukannya sewaktu di pasukan Yamaha Tech 3, Johann Zarco, turut mengalami kesukaran.\nJuara Moto2 dua kali itu telah menamatkan pusingan di Qatar di kedudukan ke-15, dan mendapat keputusan yang sama bagi pusingan Argentina. Itu pun ianya dibantu apabila Franco Morbidelli dan Maverick Viales terbabas. Pada penghujung perlumbaan, Hafizh Syahrin berjaya mengekori rapat Zarco dan menamatkan perlumbaan di belakangnya.\nSebaliknya, penunggang lama KTM MotoGP, Pol Espargaro, dan penunggang baharu bagi Red Bull KTM Tech 3, Miguel Oliveira bersaing merebut tempat ke-10 dan ke-11.\nZarco tidak memberikan sebarang komen sebelum ini, namun, baru-baru ini dia telah berkongsi pandangannya dalam satu temuramah bersama Motorsports.com.\nPertama sekali, dia telah dihalang oleh Jorge Lorenzo yang tanpa sengaja telah tertekan butang pengehad kelajuan dalam pit pada jentera Repsol Honda-nya. Zarco jatuh ke tangga 21 sewaktu memasuki Selekoh 1. Perlumbaannya menjadi semakin lama semakin sukar.\nSaya bergelut sepanjang perlumbaan, dari mula lagi. Saya tidak tahu apa yang terjadi dengan Lorenzo dan saya terpaksa membrek keras di belakangnya, saya jatuh ke tempat kedua terakhir, ujar Zarco.\nPermulaan perlumbaan, lapan pusingan yang pertama saya terasa agak baik tetapi tidak dapat memintas pesaing lain kerana saya tidak dapat mengawal baik jentera pada ketika itu.\nSemakin lama perlumbaan, ianya menjadi semakin sukar bagi saya untuk mengemudi motosikal. Saya menghabiskan banyak tenaga.\nSukar untuk melupakan perlumbaan seperti ini, di mana saya tidak dapat melakukan apa yang saya mahu. Ini membuatkan saya bergelut dengan motosikal, dan dengan itu menyebabkan saya kepenatan.\nPada ketika itu, motosikal itu mula menggelongsor, sukar untuk dibrek dan dipandu arah memasuki selekoh. Zarco menggunakan gaya tradisional long-arc, dengan erti kata lain, pembrekan awal bagi memastikan kelajuan pertengahan selekoh yang lebih tinggi dan peralihan selekoh yang lancar. Hafizh Syahrin juga menggunakan gaya sebegini.\nSumber imej: Fox Sports Asia\nAdakah ini punca mengapa kedua-dua bekas penunggang Yamaha ini berhadapan dengan kesukaran?\nBagaimana pun, Zarco tetap berkeras ingin mengekalkan gaya penunggangannya, kerana dia percaya bahawa ini akan membolehkan jentera KTM untuk bertambah baik. Kekal dengan satu gaya bermakna anda tidak ada banyak pembolehubah yang perlu difikirkan, memudahkan anda untuk menumpukan pada perkara yang perlu diperbaiki.\nPengeluar dari Austria itu sudah pasti amat mendambakan khidmat penunggang uji mereka, Dani Pedrosa dan Mika Kallio, ketika ini. Kedua-dua penunggang berkenaan sedang dalam proses pemulihan dari kecederaan.\n\nAdvertisements",
        "BERITA ANTARABANGSA\nHonda\nMoto Malaya \n\nHonda CRF850L Sedang Dalam Pembikinan  Africa Twin Mampu Milik? \n\n\nPosted on June 4, 2019 by Amirul Azreen \n\n\n\nDifahamkan, Honda sedang dalam proses pembikinan motosikal adventure baharu  CRF850L atau Africa Twin dengan enjin yang lebih kecil.\nMenurut khabar angin tersebut, model tersebut akan ditayangkan pada 2020 dan akan dijual sebagai model tahun berikutnya.\nBagaimanapun, masih tiada kepastian tentang reka bentuk sebenar model ini. Tetapi difahamkan, CRF850L akan memiliki mengekalkan rekaan sama seperti Africa Twin.\nModel ini juga dijangka akan didatangkan dengan enjin in-line twin yang lebih kecil.\nSementara itu, timbul laporan bahawa Honda akan memperkenalkan Africa Twin dengan enjin yang lebih besar tahun depan.\nBesar kemungkinan CRF1000L akan berubah ke CRF1100L, sekaligus dapat memenuhi piawaian Euro 5 dan Euro 5 tanpa perlu mengorbankan kuasa enjin.\nOleh itu, kehadiran CRF850L adalah satu gerakan yang relevan buat Honda terutamanya bagi merancakkan segmen middleweight.\nCRF850L akan menjadi pesaing terhadap jentera adventure lain antaranya Yamaha Tenere 700, F850GS dan KTM 790 Adventure R.\n\nAdvertisements",
        "BERITA TEMPATAN\nMoto Malaya \n\nGara-Gara Nak Jimat, Sanggup Cuci Kereta Di Stesen Minyak \n\n\nPosted on April 3, 2019 by Amirul Azreen \n\n\n\nSelama ini kita menyangka stesen minyak sekadar tempat untuk mengisi petrol tetapi lain pula bagi seorang pemilik Honda Jazz di Pulau Pinang apabila singgah di sebuah stesen sekadar untuk mencuci kereta!\n\nSeorang netizen memuat naik pengalamannya menyaksikan seorang lelaki sanggup menggunakan kemudahan yang disediakan untuk mmencuci kenderaan miliknya.\nLebih mengejutkan lelaki tersebut langsung tidak mengisi minyak!\nWalaupun kemudahan air dan wiper disediakan secara percuma namun ianya bertujuan untuk memudahkan pelanggan yang singgah untuk mengisi minyak dan bukannya semata-mata untuk mencuci kereta!\nAdvertisements",
        "BERITA ANTARABANGSA\nHonda\nMoto Malaya\nmotogp \n\nMotoGP: Honda Lakar Kemenangan Ke-300 Dalam Kelas Premier \n\n\nPosted on May 20, 2019May 20, 2019 by Amirul Azreen \n\n\nSumber: Honda Racing Corporation\nMarc Marquez merekodkan kemenangan ke-47 dalam kariernya di MotoGP apabila memenangi GP Perancis malam tadi sekaligus mengukuhkan lagi kedudukan dalam perebutan kejuaraan musim ini.\nLebih menarik, pencapaian tersebut merupakan kemenangan ke-300 Honda dalam kelas premier, sekaligus menjadi pengeluar pertama yang berjaya merekodkan angka itu.\nKemenangan pertama Honda hadir pada tahun 1966 di Hockenheim bersama pelumba, Jim Redman dari Honda RC181.\nSumber: Honda Racing Corporation\nFreddie Spencer mengembalikan Honda ke podium dalam kelas 500cc pada 1982 di Spa-Francorchamps dengan jentera NS500. Takazumi Katayama menjadi pelumba Jepun sulung untuk memenangai kelas 500cc untuk Honda dalam tahun sama.\nTahun 1984 menandakan kemunculan model NSR500  jentera legenda yang berjaya merekodkan 132 kemenangan dengan pelumba seperti Mick Doohan, Wayne Gardner, Alex Criville dan Eddie Lawson mendominasi kelas premier termasuk tujuh Constructors World Championships.\nSumber: Honda Racing Corporation\nHonda kemudiannya bingkas mendominasi era empat strok dengan jentera RC211V dengan memenangai perlumbaan pertama di GP Jepun 2002.\nModel RC211V, RC212V dan RC213V telah membantu Honda meraih 144 kemenangan dalam era empat strok, termasuk Marquez yang mendominasi GP Perancis, malam tadi.\nBerikut senarai 300 kemenangan Honda dalam kelas premier:\n\n\n\n\nJim Redman\n\n2\n\n\n\nMike Hailwood\n\n\n8\n\n\n\nFreddie Spencer\n\n20\n\n\n\n\nTakazumi Katayama\n\n\n1\n\n\n\n\nRandy Mamola\n\n4\n\n\nWayne Gardner\n\n18\n\n\n\n\nEddie Lawson\n\n4\n\n\n\nPierfrancesco Chili\n\n1\n\n\nMick Doohan\n\n54\n\n\n\n\nAlex Criville\n\n15\n\n\nDaryl Beattie\n\n1\n\n\n\nAlberto Puig\n\n1\n\n\n\n\nLuca Cadalora\n\n2\n\n\n\nCarlos Checa\n\n\n2\n\n\n\nTadayuki Okada\n\n4\n\n\n\n\nMax Biaggi\n\n5\n\n\nLoris Capirossi\n\n1\n\n\n\n\nAlex Barros\n\n6\n\n\nValentino Rossi\n\n33\n\n\n\n\nTohru Ukawa\n\n1\n\n\nSete Gibernau\n\n8\n\n\n\n\nMakoto Tamada\n\n2\n\n\nNicky Hayden\n\n3\n\n\n\n\nMarko Melandri\n\n5\n\n\nDani Pedrosa\n\n31\n\n\n\n\nToni Elias\n\n1\n\n\nAndrea Dovizioso\n\n1\n\n\n\n\nCasey Stoner\n\n15\n\n\nMarc Marquez\n\n47\n\n\n\n\nJack Miller\n\n1\n\n\nCal Crutchlow\n\n3\n\n\n\n\nAdvertisements",
        "BERITA TEMPATAN\nMoto Malaya \n\n5 Benda Wajib Ada Jika Menunggang Di Musim Panas! \n\n\nPosted on March 15, 2019 by Amirul Azreen \n\n\n\nJabatan Meteorologi Malaysia (MetMalaysia) sebelum ini telah pun mengumumkan bahawa negara kita sedang dilanda musim panas sehingga akhir bulan ini.\nBagi mereka yang memandu kereta, cuaca panas bukan satu masalah kerana apa yang perlu dilakukan hanyalah memetik suis penghawa dingin lantas selesai segala masalah.\nBagaimanapun, lain kisahnya bagi seorang penunggang motosikal yang terpaksa menghadapi cuaca panas secara langsung. Jadi untuk menangani isu ini, kami mencadangkan enam gear terbaik yang boleh membantu mengatasi pemanduan dalam musim panas.\n\n1) Helmet dengan ruang pengudaraan\nSetiap penunggang motosikal wajib pakai helmet tetapi ketika musim panas, disyorkan untuk menyarung helmet yang memiliki ruang pengudaraan yang banyak. Lebih banyak saluran pengudaraan lebih baik ini kerana ia membantu dalam menyalurkan angin sejuk di bahagian dalam helmet. Selain itu, elakkan juga memakai helmet berwarna hitam!\n\n2) Baju polyester\nBaju ini dapat mengatasi masalah peluh dengan menyerap sebarang kelembapan di bahagian kulit. Selain itu, ia turut membantu melindungi tubuh badan daripada sinaran ultraviolet berbahaya.\n\n3) Jaket penyejuk\nJika mempunyai bajet ekstra, disarankan untuk membeli jaket penyejuk yang boleh didapati secara atas talian. Seperti namanya, ia bertindak untuk mengatasi suhu panas sekaligus memastikan tunggangan anda selesa dan sejuk.\n\n4) Elakkan memakai jaket kulit\nJaket kulit sememangnya tampak bergaya tetapi tidak sesuai untuk dipakai ketika musim panas. Ini kerana, jaket kulit tidak memiliki ruang pengudaraan lantas mampu menyebabkan badan berdepan kepanasan yang melampau.\n\n5) Botol air\nMenunggang dalam musim panas cukup membahayakan apabila tubuh badan mengeluarkan lebih banyak air peluh di luar kebiasaan dan sekiranya kurang minum air, kita berisiko untuk mengalami strok haba. Jadi pastikan untuk membawa sebotol air minuman!\nPeringatan kepada setiap penunggang motosikal yang bercadang untuk berjalan jauh terutamanya hujung minggu ini, pastikan minum banyak air dan disarankan untuk memmulakan perjalan anda di waktu pagi.\nSelamat menunggang!\nAdvertisements",
        "BERITA ANTARABANGSA\nHonda\nMoto Malaya \n\nHonda Bakal Tutup Kilang Di England, 3,500 Pekerja Terjejas \n\n\nPosted on March 22, 2019 by Amirul Azreen \n\n\n\nHonda bakal memberhentikan operasi kilang kereta di Barat England pada 2021 yang akan menyaksikan seramai 3,500 akan kehilangan pekerjaan sekaligus menjadi tamparan berat buat England yang semakin menghampiri Brexit.\nPengumuman tersebut dibuat dalam satu sidang media di Tokyo di mana Presiden dan Ketua Pegawai Eksekutif Honda, Takahiro Hachigo memberitahu media bahawa keputusan tersebut dilakukan selepas mengambil kira pelbagai faktor namun dia menegaskan Brexit bukan faktor utama dalam pengunduran mereka dari negara itu.\nKami masih belum tahu perubahan yang akan berlaku selepas Brexit. Kami perlu tunggu dan lihat sebelum mendapat gambaran sebenar.\nKami menyesali apa yang berlaku tetapi ini adalah jalan yang terbaik berdasarkan situasi semasa,katanya.\nHachigo turut menjelaskan bahawa Honda akan memulakan perbincangan bersama pekerja yang terkesan di Swindon.\n\nKilang tersebut menghasilkan model popular Honda Civic dengan lebih 150,000 unit pengeluaran setiap tahun.\nAdvertisements",
        "BERITA TEMPATAN\nMoto Malaya \n\nLexus Terima Tempahan Awal Bagi NX300  Harga Dari RM313,888 \n\n\nPosted on June 11, 2019 by Amirul Azreen \n\n\n\nLexus Malaysia mula menerima tempahan awal bagi model Lexus NX300 2019, sebuah SUV mewah urban dan paling selamat dalam kelasnya.\nRata-rata pelanggan berasa kagum dengan ketelitian yang telah dicurahkan terhadap pembinaan NX300. Model 2019 ini didatangkan dengan ciri keselamatan paling canggih  Lexus Safety System+ (LSS+)  sekaligus menjadikan model ini selangkah di hadapan berbanding model lain dalam kelasnya.\nLexus menawarkan tiga varian bagi NX300  NX300 Premium, NX300 Urban dan NX300 F-Sport  dengan kesemuanya telah dinaik taraf dengan kelengkapan dan reka bentuk terkini. Lebih menarik, pembuatan model ini dibangunkan berdasarkan konsep Premium Urban Sport Gear.\n\nLSS+ merupakan ciri yang paling penting bagi model NX. Berfungsi bukan sahaja sebagai pencegah kemalangan malah, LSS+ turut mampu mengurangkan kecederaan yang dialami pemandu dan penumpang sekiranya berlaku perlanggaran.\nAntara ciri lain yang terdapat pada varian NX300:\n\nSistem Pra-Perlanggaran (PCS)\nBantuan Pengesan Lorong (LTA)\nAmaran Pertukaran Lorong (LDA)\nBantuan Brek Pra-Perlanggaran\nKawalan Melayar Radar Dinamik (DRCC)\nBantuan Belokan Aktif (ACA)\nAmaran Sokongan Parkir\nSistem Lampu Tinggi Adaptif (AHS)\n\nBagi memastikan keselesaan pemanduan, Lexus telah bekerjasama dengan pengeluar motosikal Jepun, Yamaha dalam menghasilkan penyerap hentakan yang mampu mengurangkan gegaran.\nTerdapat tujuh pilihan warna ditawarkan antaranya, Blazing Carnelian, Amber CS, Sonic Titanium, Sonic Quartz, Graphite Black GF, Red MC CS dan Sparkling Meteor ME sementara varian F-Sport didatangkan dengan warna pilihan Heat Blue CL dan Lava Orange CS.\nRujuk senarai harga di bawah:\n\n\nAdvertisements",
        "1000cc\nBERITA TEMPATAN\nMoto Malaya \n\nARRC: Azlan Shah Ungguli Kategori ASB1000 \n\n\nPosted on March 9, 2019 by Amirul Azreen \n\n\nKredit foto: Facebook ARRC\nPelumba negara, Azlan Shah Kamaruzaman daripada pasukan ONEXOX TKKR SAG berjaya mengungguli pusingan pertama Kejohanan Motosikal Asia (ARRC) di Litar Antarabangsa Sepang selepas menjuarai kategori ASB1000 hari ini.\nIni adalah kali pertama kategori ASB1000 dipertandingkan dalam saingan ARRC.\nMeskipun berdepan saingan sengit daripada pelumba Thailand, Thitipong Warakorn (Kawasaki Thailand Racing Team) namun ketenangan ditonjolkan Azlan Shah bersama jentera BMW S1000RR ternyata membawa perbezaan apabila berjaya memintas pencabarnya itu sebaik perlumbaan berbaki tiga pusingan terakhir.\nAzlan Shah menamatkan perlumbaan 1.965 saat di hadapan Thitipong sementara tempat ketiga jadi milik pelumba Australia, Broc Parkes daripada pasukan Yamaha Racing Team.\nSementara itu, rakan sepasukan Azlan Shah, Farid Badrul Hisham menamatkan saingan di kedudukan keenam.\nBerikut keputusan penuh perlumbaan:\n\nAdvertisements",
        "BERITA ANTARABANGSA\nducati\nMIG-RR \n\nDucati MIG-RR Kini Boleh Didapati Di Eropah \n\n\nPosted on January 29, 2019 by Zarul Faiz \n\n\n\n\nBasikal mountain bike elektrik Ducati MIG-RR kini boleh didapati di pasaran Eropah.\nIanya telah dihasilkan melalui satu usahasama antara Ducati dan Thok E-bikes.\nIa dilengkapi dengan komponen berteknologi terkini.\n\nPada waktu kita sedang menantikan kemunculan motosikal elektrik pertama Ducati, pengeluar berkenaan sebaliknya telah melancarkan basikal mountain bike elektrik yang diberi nama MIG-RR.\nDucati percaya yang mereka sedang menceburi sebuah segmen yang sedang berkembang pesat. Dan oleh kerana ianya basikal mountain bike, penunggangnya boleh membawa basikal tersebut menjelajahi kawasan dan muka bumi yang sukar dicapai.\n\nBasikal MIG-RR telah dibangunkan dengan kerjasama antara Ducati dan Thok E-bikes. Thok adalah pakar basikal mountain bike dan BMX. Pusat Reka Bentuk Ducati dan Drudi Performance milik Aldo Drudi juga turut terlibat dalam projek ini. Nama Drudi ini tidak asing lagi bagi para penggemar motosikal kerana mereka adalah pereka helmet bagi Valentino Rossi dan juga telah mereka helmet-helmet yang lain.\nBasikal ini adalah pengemaskinian bagi rangkaian basikal mountain bike Thok semasa, dan dengan itu, ianya telah dilengkapi dengan komponen terkini dalam dunia basikal MTB.\n\nKomponen:\n\nFork Fox 36 Float dengan ruang gerakan 170mm.\nPenyerap hentakan Fox DPX2 Factory Series dengan ruang gerakan 160mm.\nPalang pemegang karbon fiber Renthal.\nTiang pelana Dropper.\nAngkup brek hidraulik 4 omboh Shimano Saint.\nSet gear 11 kelajuan Shimano XT.\nRoda hadapan 29 inci Mavic.\nRoda belakang 27.5 inci Mavic.\n\n\nUntuk pacuannya, basikal dilengkapi dengan motor pacuan tengah 250 Watt Shimano Steps yang menghasilkan 70Nm tork. Dengan beratnya hanya 2.8kg, ianya antara basikal elektrik paling ringan dalam pasaran. Menjana basikal ini adalah bateri 504 Watt-hour.\nBasikal mountain bike Ducati MIG-RR ini telah ditetapkan pada harga 6,250.\n\nAdvertisements",
        "BERITA TEMPATAN\nHonda\nMoto\nMoto Malaya\nYamaha \n\nAzroy Dan Jentera Honda Kuasai Batu Kawan \n\n\nPosted on April 15, 2019 by Amirul Azreen \n\n\n\nAzroy Hakeem pamer tunggangan mantap di Batu Kawan apabila berjaya merekodkan kemenangan kedua berturut-turut dalam kategori CP150 Kejuaraan Cub Prix Malaysia PETRONAS, semalam.\nPelumba Idemitsu Honda Yuzy Racing itu meneruskan rentak kemenangan setelah menjuarai aksi pembukaan di Jasin, Melaka, bulan lalu.\nNasib seakan menyebelahi Azroy tatkala pendahulu perlumbaan, Md Akid Aziz menarik diri seawal pusingan pertama setelah terjatuh sementara Md Helmi Azman mengalami masalah jentera sekaligus membuka peluang buat Azroy untuk mendahului perlumbaan.\n\nSementara itu, juara bertahan Ahmad Afif Amran dari pasukan PETRONAS Sprinta Yamaha  CKJ Racing terpaksa berpuas hati dikedudukan kedua apabila gagal dalam percubaan untuk memintas Azroy yang berjaya menutup ruang sepanjang perlumbaan.\nAzroy mencatat masa 17 minit 34.904 saat diikuti Afif 1735.080s dan pelumba senior, Ahmad Fazrul Sham ketiga dengan catatan masa 1745.922s.\n\nSaya berterima kasih kepada seluruh pasukan kerana bekerja keras untuk membantu saya memenangi perlumbaan minggu ini, begitu juga dengan sokongan keluarga dan penaja, jelas Azroy yang kini mendahului kedudukan keseluruhan dengan 50 mata.\nPada penghujung perlumbaan saya menyedari Afif berada dekat dengan saya jadi saya perlu menutup ruang dan berjaya mempertahankan kedudukan sehingga ke garisan penamat,jelasnya.\n\nSementara itu, aksi CP115 menyaksikan pelumba PETRONAS Sprinta Yamaha Maju Motor, Md Syafiq Rosli menjuarai perlumbaan dengan catatan keseluruhan 1345.133s.\nTempat kedua jadi milik Ahmad Syukran Aizat Md Yusof (PETRONAS Sprinta Yamaha  CKJ Racing) sementara Md Adib Rosley (Motul Yamaha YY Pang) ketiga.\nAdvertisements",
        "BERITA TEMPATAN\nDOCM\nducati \n\nMesyuarat Agung Tahunan Kali Ke-Tiga Desmo Owners Club Malaysia (DOCM) \n\n\nPosted on February 25, 2019 by Zarul Faiz \n\n\n\n\nDesmo Owners Club Malaysia (DOCM) telah mengadakan Mesyuarat Agung Tahunan kali ke-tiga pada hari Sabtu yang lalu.\nSekitar 150 orang ahli kelab telah hadir dengan pelbagai jenis motosikal Ducati.\nAntara agenda mesyuarat ini adalah untuk mengenang kembali pencapaian mereka pada tahun lalu dan rancangan masa depan mereka.\n\nDesmo Owners Club Malaysia (DOCM) telah mengadakan Mesyuarat Agung Tahunan kali ke-tiga mereka pada hari Sabtu lalu, 23 Februari 2019.\n\nMesyuarat agung ini merupakan peluang bagi para pemilik Ducati dalam negara dan juga dari Singapura untuk berjumpa. Diadakan di Paddock Selatan Litar Antarabangsa Sepang, terdapat lebih daripada 150 orang pemilik Ducati telah menghadirkan diri walaupun terpaksa meredah cuaca yang panas membahang. Kehadirannya melebihi jangkaan penganjur, sehingga habis minuman yang telah disediakan oleh pihak katerer! Ahli jawatankuasa DOCM bertindak pantas membeli lebih banyak minuman buat para peserta.\n\nLot parkir dibanjiri dengan jentera berwarna merah. Antara motosikal yang ada pada hari itu adalah Hypermotard, Monster, Panigale, Multistrada, Diavel, Streetfighter, dan model-model ikonik seperti 748 SP, 900 SS dan 999 Fila.\n\nPresiden DOCM, encik Nageb Abdul Majid telah mengalukan kedatangan para ahli kelab dan memberikan ucaptama. Dia memulakan mesyuarat dengan memberikan sorotan terhadap aktiviti yang telah dijalankan oleh kelab berkenaan pada tahun 2018.\n\nTerdapat 439 ahli yang berdaftar dan mereka sering kali keluar berkonvoi ke acara-acara mahu pun destinasi yang lain. Selain itu, DOCM turut menganjurkan hari litar buat ahli mereka. Mereka juga telah mengadakan sebuah Ducati Tribuna sewaktu pusingan MotoGP Malaysia 2018 yang telah menyajikan makanan buat 800 orang.\n\nSelain daripada aktiviti-aktiviti ini, kelab ini turut bekerjasama dengan Institut Automotif TOC dalam mengadakan sebuah kategori perlumbaan yang khas untuk pemilik Ducati. Bergelar Desmo Cup, siri perlumbaan ini berjalan seiring dengan kejohanan Pirelli Malaysia Superbike Championship. Menurut encik Nageb, perlumbaan Desmo Cup ini khusus untuk Ducati kerana model-modelnya tidak menurut had kapasiti yang ditetapkan oleh kelas SuperSport dan Superbike.\n\nMesyuarat diteruskan dengan pengurusan kewangan kelab, penyampaian anugerah, serta pencalonan dan undian ahli jawatankuasa dan Presiden.\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto\nMoto Malaya\nshell \n\nShell Helix HX8 Formula Terbaik Perlindungan Enjin \n\n\nPosted on April 8, 2019 by Amirul Azreen \n\n\n\nShell Malaysia Trading Sdn Bhd melancarkan Shell Helix HX8 baharu yang merupakan antara minyak enjin sintetik premium sepenuhnya.\nMenggunakan teknologi Flexi Molecule, Shell Helix HX8 melindungi enjin dengan menyesuaikan keadaan pemanduan.\nMinyak ini turut menawarkan kestabilan suhu tinggi sebanyak 58 peratus dan perlindungan hakisan sebanyak 78 peratus terutamanya dalam keadaan kenderaan berhenti.\nKedua-dua faktor ini membenarkan pemilik kereta menikmati jangka hayat enjin yang lebih lama di samping penjimatan bahan api. Bukan itu sahaja, pemilik kereta juga dapat menikmati masa penukaran minyak hitam yang lebih panjang dan kos penyelenggaraan yang lebih rendah.\nHarga runcit yang ditawarkan bagi pek 4 liter HX8 Synthetic 5W-40 adalah RM165 (Semenanjung Malaysia) dan RM166 (Sabah dan Sarawak) sementara HX8 X 5W-30 dijual dengan harga RM180 (Semenanjung) dan RM181 (Sabah dan Sarawak).\nSementara itu, Pengurus Besar Pemasaran Shell Lubricants, May Tan, berasa yakin orang ramai akan menghargai minyak enjin Shell Helix HX8 berbanding jenama lain yang terdapat di dalam pasaran.\nShell Helix HX8 yang baharu menawarkan prestasi minyak enjin sintetik\nsepenuhnya yang premium agar para pemilik kereta boleh memberikan produk\nyang terbaik untuk kereta mereka tanpa kompromi, katanya.\nBerita baik buat orang ramai, sempena meraikan pelancaran minyak baharu ini dalam pasaran, sebanyak 888 pek minyak HX8 disediakan secara percuma bagi pemilik kereta yang mendaftar secara atas talian di www.shell.com.my/helix888. Pemenang bertuah akan menerima kod promo menerusi pesanan ringkas SMS.\nUntuk maklumat lanjut, sila layari www.shell.com.my/heli atau menghubungi talian khidmat pelanggan Shell di 1300 88 1808.\nAdvertisements",
        "BERITA ANTARABANGSA\nchopper\nMotosikal Buatan Khas\nOCC \n\nPaul Teutel Sr. Dari American Choppers Kini Telah Kembali! \n\n\nPosted on November 2, 2018November 2, 2018 by Zarul Faiz \n\n\nPaul Teutel Sr.  Sumber imej: www.cycledrag.com\nPaul Teutel Sr. dari Orange County Choppers akan mula membina kembali motosikal untuk jualan.\nBintang siri televisyen American Chopper berkenaan akan bekerjasama dengan Bubbas Exotic Motorsports.\nRangkaian baharu ini akan diberi nama Senior, dan ia terdiri daripada dua buah model.\n\nPaul Teutel Sr., Pemilik Orange County Choppers (OCC) dan bintang siri televisyen realiti American Choppers kini kembali dengan usahasama baharu.\nBagaimana pun, untuk kali ini, kita tidak akan menyaksikan kerenah dan aksi Paul Sr. yang membuatkannya cukup terkenal di kalangan peminat, sebaliknya, dia akan membina motosikal chopper untuk jualan.\nOCC akan bekerjasama dengan Bubbas Exotic Motorsports di mana mereka akan melancarkan motosikal pengeluaran. Rangkaian yang diberi nama Senior itu akan dilancarkan di acara Exotics on Las Olas di Fort Lauderdale, Florida pada hari Ahad, 11 November. Paul Sr. sendiri akan hadir sewaktu acara berkenaan bagi melancarkan motosikal choppernya, bertemu dengan peminat, dan juga untuk menandatangani autograf.\nBubbas Exotic Motorsports pula akan memperagakan beberapa buah kenderaan buatan khas binaan mereka seperti Jeep monster yang telah dikhususkan dan sebuah Audi R8 V10 yang telah dibina khusus untuk pemain besbol professional untuk pasukan Miami Marlin, Derek Dietrich.\n1Malaysia Chopper hasil binaan OCC\nRangkaian Senior ini berdasarkan rekaan motosikal asal saya yang telah menjadi titik tolak kerjaya saya, bertahun yang lalu, ujar Teutel. Saya berasa amat berbesar hati dapat membawa kembali reka bentuk ini dengan ciri dan teknologi moden.\nAda dua model yang telah disediakan. yang pertama adalah sebuah motosikal berkerangka tegar tanpa suspensi belakang. Yang satu lagi adalah sebuah motosikal soft tail bagi mereka yang lebih sayangkan organ dalaman mereka. Selain daripada itu, kedua-dua buah motosikal ini berkongsi ciri-ciri yang sama seperti bahagian hadapan springer, pelana berpegas, roda hadapan 21 inci dan roda belakang 16 inci. Cakera brek dilengkapkan pada kedua-dua bahagian hadapan dan belakang.\nRangkaian Senior akan dijana oleh sebuah enjin panhead ala Harley-Davidson yang moden. Ianya dilengkapi dengan karburetor E Series S&S, pacuan utama tali sawat EDL, dan pacuan akhir rantai. Transmisinya adalah kotak gear lima kelajuan yang dirumahkan dengan rangka empat kelajuan bagi memberikannya rupa paras gaya lama.\nOCC akan hanya membina sebanyak 100 buah motosikal ini dalam tahun pertama pengeluarannya. Sebahagian daripada keuntungan jualan di acara Exotics on Las Olas akan disalurkan kepada tabung Wounded Veterans Relief Fund. OCC juga turut akan memperagakan beberapa buah motosikal daripada koleksi peribadi mereka.\nAdvertisements",
        "BERITA ANTARABANGSA\nMotosikal Elektrik\nSURU\nSURU Scrambler \n\nKomponen Malaysia Dalam SURU Scrambler  Motosikal Scrambler Elektrik Pertama Dunia \n\n\nPosted on January 25, 2019 by Zarul Faiz \n\n\n\n\nSURU Inc. telah menggunakan komponen buatan Malaysia bagi membina motosikal scrambler elektrik pertama dunia.\nSURU telah membina motosikal mereka di Kanada bagi memastikan kualiti yang tinggi.\nModel SURU Scrambler ini praktikal bagi mobiliti dalam bandar dan juga kawasan desa.\n\nSURU Inc. telah memperkenalkan motosikal scrambler elektrik pertama dunia.\nSURU Inc. telah membina motosikal mereka di Kanada bagi memastikan kualiti yang tinggi. Bagaimana pun, rakan kerja teknologi utama mereka adalah sebuah firma teknologi Malaysia yang bernama Ezee Kinetic. Ezee Kinetic terletak berhampiran dengan Kuala Lumpur. Dan dengan itu, komponen-komponen yang digunakan untuk menghasilkan motosikal SURU berasal dari Malaysia.\n\nModel SURU Scrambler telah diasaskan daripada model SURU One Fifty, yang telah digelar sebagai Honda Super Cub for e-bikes. Model Scrambler ini memanfaatkan kelebihan dan inovasi model One Fifty dan menjadikannya sebuah kenderaan mobiliti dalam bandar dan juga kawasan desa yang praktikal.\nPasukan yang bertanggungjawab ke atas model SURU Scrambler ini merupakan orang yang sama yang turut bertanggungjawab dalam ciptaan motosikal elektrik, Amarok P1. Antara ahli pasukan ini adalah pereka bentuk yang telah memenangi anugerah, Michael Uhlarik.\nSURU Scrambler bersama dengan SURU Amarok P1\nKebanyakan orang amat menyukai rupa paras dan rasa sebuah motosikal caf racer dan juga motosikal ala dirt bike', ujar Uhlarik. Tetapi, ianya agak menakutkan untuk memulakan minat dalam permotosikalan. Motosikal elektrik ini menawarkan sebuah platform yang sesuai buat semua orang yang ingin memulakan perjalanan mereka dalam dunia motosikal buatan khas yang menyeronokkan tanpa kebimbangan atau perlu membelanjakan jumlah yang besar.\nDengan itu, model SURU Scrambler ingin membawa pengalaman dua roda untuk pasaran yang lebih luas dan yang lebih muda.\n\nFalsafah SURU adalah untuk mengintegrasikan kejuruteraan bertaraf motosikal dalam reka bentuk motosikal elektrik yang elegan dan ringan. Kerangka monocoque aluminium SURU bercirikan bateri yang boleh dikunci dan juga boleh ditanggalkan. Bahagian elektroniknya telah diletakkan dalam kerangka monocoque, melindunginya dari cuaca dan kecurian.\nKerangkanya ditawarkan dalam 6 reka bentuk grafik. Bagaimana pun, pemiliknya boleh mengkhususnya.\n\nKe semua motosikal SURU sah untuk digunakan atas jalan raya. Kelajuan tertingginya adalah 32km/j. Jarak perjalanannya adalah sehingga 70 kilometer menggunakan bateri dan pendikitnya. Pengguna boleh menggunakan pedal, jika dia mengingininya. Ia mengambil masa 3.5 jam untuk dicas penuh menggunakan punca kuasa elektrik rumah.\nSila layari laman sesawang www.ridesuru.com untuk mendapatkan maklumat yang lebih lanjut.\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSURU Scrambler bersama dengan SURU Amarok P1\n\n\nAdvertisements",
        "BERITA TEMPATAN\nMoto2\nMoto3\nmotogp\nPetronas\nPetronas Yamaha Sepang Racing Team\nSIC \n\nPeluang Buat Khairul Idham Pawi Dalam Pasukan Petronas Yamaha Sepang MotoGP \n\n\nPosted on January 17, 2019 by Zarul Faiz \n\n\n\n\nKetua Pegawai Eksekutif Litar Antarabangsa Sepang, Dato Razlan Razali, telah menawarkan satu peluang buat Khairul Idham Pawi bagi menyertai pasukan MotoGP.\nPeluang untuk menyertai pasukan Petronas Yamaha Sepang Racing Team dalam MotoGP bergantung kepada keputusan Moto2 Pawi pada tahun 2019 dan 2020.\nPawi bakal menjadi penunggang MotoGP Malaysia pertama dalam sebuah pasukan MotoGP Malaysia sekiranya dia berjaya.\n\n\nKetua Pegawai Eksekutif Litar Antarabangsa Sepang (SIC), Dato Razlan Razali telah menawarkan satu peluang buat penunggang negara, Khairul Idham Pawi untuk menyertai pasukan Petronas Yamaha Sepang Racing Team dalam kejohanan MotoGP.\nDatuk Razlan Ramli  Sumber imej: gpmalaysia\nKhairul Idham Pawi telah mengejutkan dunia apabila dia memenangi dua buah perlumbaan Moto3 sewaktu musim sulungnya pada tahun 2016. Dia merupakan pemenang perlumbaan GP Malaysia yang pertama dalam mana-mana kategori. Kedua-dua kemenangan ini datang sewaktu perlumbaan hujan, namun dia masih belum dapat mengulangi prestasi tersebut sewaktu perlumbaan cuaca kering. Bagaimana pun, dia telah berpindah ke kategori Moto2 pada tahun 2017, namun dia hanya mampu berada di bahagian belakang grid.\nBagi tahun 2019, dia telah menandatangani perjanjian bersama dengan pasukan Petronas Sprinta Racing Team dan terus kekal dalam kelas Moto2.\nDato Razlan telah memberitahu Crash.net bahawa Pawi telah berpindah ke kategori Moto2 terlalu awal. Namun dari satu segi, dia yakin yang Pawi telah banyak belajar dalam dua tahun tersebut.\n\nDia telah datang melawat pasukan Petronas Yamaha Sepang Racing Team di Valencia. Kami telah tunjukkannya sekeliling kawasan pasukan dan mengatakan, awak ada dua tahun untuk tunjukkan kepada kami sesuatu kerana kami mahu anda menjadi penunggang MotoGP Malaysia pertama dalam pasukan ini.\nDato Razlan berharap yang kata-kata semangat itu akan memacu Pawi untuk untuk menunjukkan aksi terbaiknya sewaktu musim 2019, kerana ada haluan baginya untuk menyertai pasukan berkenaan.\nSelain daripada Hafizh Syahrin yang menunggang untuk pasukan Tech 3 KTM pada tahun ini, mempunyai seorang lagi penunggang Malaysia, yang menunggang untuk sebuah pasukan Malaysia, akan memberikan lebih banyak sebab bagi peminat negara untuk berasa teruja.\n\nTeruskan bersama kami bagi majlis pelancaran rasmi pasukan Petronas Yamaha Sepang Racing Team (MotoGP) dan Petronas Sprinta Racing Team dalam Moto3 dan Moto2 pada 28 Januari.\n\nAdvertisements",
        "BERITA TEMPATAN\nBMW\nMoto\nMoto Malaya \n\n80 Wakil Pengedar Rasmi BMW Malaysia Terima Pengiktirafan \n\n\nPosted on April 6, 2019 by Amirul Azreen \n\n\n\nBMW Group Malaysia telah meraikan lebih daripada 80 wakil pengedar serta individu cemerlang berdasarkan prestasi dalam mencapai rekod jualan dalam satu majlis penganugerahan tahunan, semalam.\nLebih daripada 20 wakil pengedar BMW telah mendapat pengiktirafan, diikuti lapan wakil pengedar MINI serta 10 wakil pengedar BMW Motorrad di seluruh negara atas usaha keras mereka dalam menyediakan perkhidmatan dan khidmat selepas jualan terbaik demi kepuasan pelanggan Malaysia.\nPengarah Urusan BMW Group, Harald Hoelzl, turut menyampaikan ucapan terima kasih kepada semua pengedar yang menerima pengiktirafan tersebut.\nPada tahun 2018, kami di BMW Group Malaysia telah menggarap satu lagi rekod tahun yang memberangsangkan, menjadikannya tahun kelapan secara berturut-turut dalam menyaksikan catatan pertumbuhan tertinggi dalam segmen ini buat tahun tersebut.\nSemestinya, kami tidak boleh berbuat demikian tanpa sokongan daripada jaringan pengedar-pengedar kami yang berdedikasi dan berkongsi matlamat yang sama untuk membawakan kenderaan yang terbaik bagi para pelanggan kami serta perkhidmatan yang cemerlang dalam industri ini kepada pelanggan.\nDedikasi tinggi mereka telah membolehkan kami di BMW Group Malaysia untuk menjadi syarikat kereta premium terkemuka di negara ini. Bersama-sama, kami berharap untuk menjadikan 2019 satu lagi tahun yang berjaya untuk jenama yang diwakili oleh BMW Group, katanya.\nSenarai pemenang:\nAnugerah Pengedar Khidmat Selepas Jualan BMW 2018\nKategori Ketua Khidmat Selepas Jualan\nAlex Lee Kian An\nNg Wai Lun\nLim Yong Khung\nKategori Pegawai Khidmat Pelanggan\nKoo Chea Sieng\nMuaz bin Mohd Amin\nSyed Faisal Azwan\nKategori Mekanik\nThang Chin Fai\nJacky Liu Jiun Long\nMohd Abu Bakar\nKategori Ketua Bahagian Komponen\nFun Meng Chiang\nAizat Fuad\nKategori Terbuka\nGloria Anak Sigus dari Regas\nLoganathan a/l Ramaswamy\nRyan Tan En Lai\nAnugerah Pengedar Motorrad BMW 2018\nKategori Pengurus Jualan\nTan Yeok Thye\nSathiya Selvam\nKategori Penasihat Jualan\nBen Chear\nWee Wei Ping\nKategori Pengurus Khidmat Selepas Jualan\nCeline Ooi Siew Hui\nMuthuramu Suppiah\nKategori Penasihat Servis\nHenry Tan\nTee Kean Chu\nKategori Juruteknik\nHabibulah Ramli\nNik Izwan\nKategori Terbuka\nLam Kae Vin\nMohamed Irshad bin Abdul Razak\nAnugerah Kelab Issigonis MINI 2018\nKategori Pengedar Terbaik\nJoe Lee\nChoong Chin Seong\nNicholas Lee\nKategori Pengurus Jualan Terbaik\nJimmy Lim\nBaljeet Singh\nWong Kim Kooi\nKategori Penasihat Jualan TerbaikJack Ng\nBelinda Ong\nMuhammad Zulhafizi\nDianne Sulia\nChally Chan\nAnugerah Kelab Visi BMW 2018\nKategori Ketua Unit Jualan\nVictor Tan\nJoseph Chin\nNicholas Lee\nTeoh Boon Chong\nMelvin Chong\nJosephine Ray\nAlex Teh\nKategori Penasihat Jualan\nWinnie Siao Huoi\nJamie Hoy Lai Kien\nChan Wai San\nChong Kean Tuck\nWendy Lee Yean Chew\nPaul Liew King Choong\nTeh Wen Wah\nLim Yu Yuan\nFelicia Fong Gheen Wah\nTiong Kwan Siong\nAlvin Tey Boon Huat\nKategori Jualan 7 Siri\nDanny Saw\nAnugerah Kelab Kecemerlangan BMW 2018\nJoe Lee\nJayden Liew\nTurse Zuhair\nWong Loke Win\nBryan Wong\nTan Ka Kin\nTiang Siang\nLoy Suan Chiow\nGavin Tay\nWoon Choon Yuen\nBryan Wong\nAnugerah Pengedar Servis Kewangan BMW Group 2018\nJoe Lee\nWong Loke Win\nBryan Wong\nLoy Suan Chiow\nAnugerah Penasihat Jualan Servis Kewangan BMW Group 2018\nKen Chong\nWendy lee Chua Kok Sing\nAdvertisements",
        "Moto\nmotogp\nMotoGP 2019\nPetronas Yamaha Sepang Racing Team \n\nFranco Morbidelli Gembira Dapat Hadiahkan Tempat Lima Teratas Pertama Buat Pasukan PETRONAS Yamaha Sepang Racing Team \n\n\nPosted on April 17, 2019 by Zarul Faiz \n\n\n\n\nFranco Morbidelli gembira berjaya memperolehi tempat yang ke-lima dalam pusingan MotoGP Red Bull Grand Prix of the Americas.\nTeman sepasukannya dan penunggang rookie, Fabio Quartararo menamatkan perlumbaan tersebut di tempat yang ke-tujuh.\nIni adalah satu keputusan yang amat memberangsangkan buat pasukan PETRONAS Yamaha Sepang Racing Team.\n\n\nSewaktu semua peminat terpukau apabila Marc Marquez terbabas pada awal perlumbaan serta aksi pertarungan sengit antara Valentino Rossi dan Alex Rins bagi merebut kemenangan perlumbaan selepas itu, Franco Morbidelli telah mempamerkan aksi yang cemerlang dan menamatkan pusingan MotoGP Red Bull Grand Prix of the Americas di tempat yang ke-lima pada hujung minggu yang lalu. Ianya adalah tempat lima teratas yang pertama buat dirinya dan juga bagi pasukannya yang juga merupakan sebuah pasukan yang baharu, PETRONAS Yamaha Sepang Racing Team.\nMorbidelli bertarung sengit dengan Andrea Dovizioso dari pasukan Mission Winnow Ducati namun akhirnya terpaksa mengalah pada penghujungnya. Dovizioso memulakan perlumbaan dari petak ke-13 di atas grid dan telah berjaya memintas kebanyakan penunggang sebelum menamatkan perlumbaan di tempat ke-empat. Morbidelli berjaya mempertahankan tempat ke-limanya dari serangan teman sepasukan Dovizioso, Danilo Petrucci.\nIni adalah keputusan terbaik buat Morbidelli dalam MotoGP setakat ini, sejak menyertai kelas premier ini pada tahun lalu.\nSaya berasa teramat gembira kerana berjaya mendapat tempat ke-lima ini. Kami mula agak jauh di belakang, kerana hari sebelumnya kami kurang menyerlah sewaktu sesi kelayakan. Namun saya yakin yang saya boleh memberikan saingan sewaktu perlumbaan, ujar penunggang kelahiran Itali berkenaan.\nPasukannya bertambah gembira apabila penunggang rookie MotoGP mereka berjaya merangkul tempat ke-tujuh, satu tempat di belakang Petrucci.\nIni satu keputusan yang amat memberangsangkan buat pasukan dari Malaysia berkenaan, yang mana hanya ditubuhkan enam bulan sebelum bermulanya musim 2019.\nBagaimana pun, Morbidelli masih mengekalkan pandangan yang pragmatik, dan berkata yang pasukannya itu masih perlu memperbaiki diri. Kami perlu terus berusaha, kami perlu terus mempertingkatkan kebolehan bagi merapatkan jurang 8 saat tersebut. Kami ketinggalan beberapa saat di belakang sewaktu pusingan di Argentina. Jadi, kami masih perlu berusaha untuk melangkah ke atas podium.\nAdvertisements",
        "Africa Twin\nCRF1000L 2018\nHonda\nTunggang Uji \n\nTunggang Uji Honda CRF1000L Africa Twin  Kemunculan Semula Legenda Dakar \n\n\nPosted on February 11, 2019 by Zarul Faiz \n\n\n\n\nMotosikal Honda CRF1000L Africa Twin mengimbau kembali kenangan pada model Africa Twin tahun 90-an.\nIanya merupakan tawaran Honda dalam pasaran motosikal dwi-sukan berkapasiti tinggi.\nMotosikal ini besar dan tinggi, dan ianya lebih cenderung untuk penunggangan off-road.\n\nGelaran Africa Twin adalah salah satu nama yang paling terkenal dalam dunia permotosikalan, dan dengan itu, kami berasa amat teruja apabila Boon Siew Honda telah memberikan peluang kepada kami untuk menunggang uji model Honda CRF1000L Africa Twin.\nAsal-usul dan latarbelakangnya\nSewaktu zaman kegemilangan Rali Paris-Dakar, jentera NXR-750 binaan HRC telah menjarah gumuk pasir Sahara bagi memperolehi empat buah kemenangan. Ini bukannya suatu pencapaian yang remeh. Ini kerana pada lewat tahun 1980-an, ianya tidak dilengkapi dengan kelengkapan yang ada pada motosikal moden sekarang.\nMotosikal Africa Twin yang pertama adalah model XRV650, dihasilkan dari tahun 1988 hingga 1989, namun, model yang mendapat status ikonik, XRV750 Africa Twin telah membuat kemunculan sulungnya pada tahun 1989 sebagai model tahun 1990.\nXRV650 Africa Twin\nIanya dijana oleh enjin V-Twin, empat palam pencucuh, 752cc dan didatangkan dengan segala kelengkapan yang perlu ada bagi sebuah motosikal kembara seperti lampu hadapan berganda yang besar, ruang gerakan suspensi yang panjang, plet hentakan pelindung enjin, roda jejari wayar, tayar semi off-road. Ringkasnya, ia tampak seperti sebuah jentera lumba rali yang sebenar.\nXRV750 Africa Twin\nWalaupun model Africa Twin ini menghadapi persaingan sengit daripada model-model yang lain seperti BMW R 1000 GS, Yamaha Super Tenere, Cagiva Elefant, dan bermacam-macam lagi, jentera Honda berkapasiti tinggi ini tetap mendapat sambutan yang hangat. Malah, pengeluarannya telah diteruskan sehingga tahun 2003.\nPengenalan kepada CRF1000L Africa Twin\nRamai penggemar serta wartawan permotoran bersorak gembira apabila Honda mengumumkan rancangan mereka bagi memperkenalkan model Africa Twin yang baharu. Pengumuman tersebut telah membuatkan mereka teringat kembali akan kenangan menunggang motosikal Africa Twin pada tahun 90-an.\n\nDiberi nama CRF1000L Africa Twin, ianya sebuah motosikal dwi-sukan yang lebih cenderung untuk penunggangan off-road.\nMotosikal baharu ini mempunyai badan yang langsing dan profil hadapan yang tinggi. Selain itu, bahagian hadapannya memiliki dahi yang jendul yang terletak di atas lampu hadapan yang tersusun kemas. Ianya menggunakan penggayaan Dakar, di mana pace note scroller/GPS diletakkan di atas skrin.\nPada bahagian belakangnya, bermula dari head stock ke belakang, mengimbau kembali profil model XRV750. Ini bertambah benar apabila anda melihat bahagian hujung tangki bahanapi dan pelananya. Pada pandangan kami, Honda telah berjaya menggabungkan elemen reka bentuk motosikal lama pada model baharu ini.\nPenunggangan CRF1000L Africa Twin\nTanggapan pertama? Tinggi benar motosikal ini! Kami pernah menunggang uji pelbagai motosikal dwi-sukan yang tinggi sebelum. Dan ya, model Africa Twin ini tidaklah setinggi motosikal motocross atau enduro, namun, tidak syak lagi ianya paling tinggi dalam kalangan motosikal dwi-sukan. Pra muatan penyerap hentakan belakangnya telah pun dilaraskan bagi merendahkan habis bahagian belakang, tetapi, penulis masih hanya dapat menjengket sebelah kaki apabila saya berhenti.\n\nBagaimana pun, lampu isyarat telah menjadi musuh nombor 1 penulis (buat masa ini). Ini kerana saya perlu menentukan sama ada jalan itu mencondong ke kiri atau kanan, sebelum mengalihkan punggung dan kaki saya keluar apabila hendak berhenti. Profilnya yang langsing banyak membantu, namun, dengan casis yang dilaras tidak sempurna itu bermakna palang pemegangnya berada pada kedudukan yang terlalu tinggi, membuatkan motosikal itu terasa amat berat pada bahagian tangki bahanapinya.\nKami memutuskan untuk menunggangnya ke Kuantan bersama dengan skuter Honda X-ADV.\nDaya kilas enjinnya cukup mengagumkan, membolehkan enjinnya terus bergerak pada kitaran rendah di kelajuan lebuhraya. Enjin parallel-Twin, 998cc-nya itu menggunakan engkolan 270 bagi meniru aturan pembakaran enjin V-Twin 90, jadi, anda boleh menjangkakan kelancaran. Ia menghasilkan 94hp dan 98Nm tork.\n\nMotosikal Africa Twin ini memecut pantas bersama dengan bunyi deruman enjin. Bunyi pop yang perlahan menemani penukaran gear DCT.\nNamun, kami berharap yang bahagian hadapannya memiliki kestabilan kelajuan tinggi yang lebih baik dan palang pemegangnya bergegar pada kelajuan yang lebih tinggi. Kita boleh jangkakannya pada motosikal dwi-sukan dengan palang pemegang yang tinggi tetapi gegaran pada Africa Twin adalah yang paling ketara dirasai. Tetapi, jika difikirkan kembali, motosikal ini lebih cenderung untuk penunggangan off-road.\n\nDan oleh kerana itu, ia tidak sesuai untuk digesa keras memasuki selekoh. Anda perlu membrek dan melepaskan brek dengan awal, meluncur sedikit sambil membenarkan casis untuk menyesuaikan diri sebelum masuk selekoh. Anda juga perlu amat lancar dengan pendikit sewaktu pertukaran dari menyondong ke menegak semula. Terlalu sambil lewa memulas pendikit akan menyebabkan palang pemegang bergoyang-goyang.\nPerwatakan pengendalian ini hilang sama sekali apabila jalan raya bertukar ke jalan tanah merah. Terdapat sebuah butang besar bertanda G (bagi gravel) bersebelahan dengan panel instrumen. Dengan menekan butang itu akan mengaktifkan mod penunggangan gravel dan juga tahap bantuan elektronik sepadan.\n\nSuspensinya yang lembut itu menyerap cela jalan dengan mudah dan motosikal ini terasa seperti ianya terapung. Sekali lagi, pinggang ramping motosikal ini memberikannya kelebihan di mana ia membolehkan anda untuk bergerak sewaktu berdiri.\nBagaimana pun, ia tetap terasa agak berat di bahagian hadapannya, ini mungkin sekali ada kena mengena dengan ketinggian penulis. Pada ketinggian 167ccm, penulis mungkin terlalu pendek untuk motosikal ini. Seseorang dengan ketinggian 180cm ke atas pasti dapat memanfaatkan ergonomiknya dengan lebih baik.\n\nDCT (Transmisi Dwi Klac)\nOh ya, motosikal tunggang uji ini didatangkan dengan DCT (Transmisi Dwi Klac) milik Honda. Ianya merupakan sebuah kotak gear semi-aotumatik/semi-manual. Penunggang boleh memilih sama ada D (Drive), S (Sport), atau M (Manual). Posisi N (Neutral) perlu dipilih secara manual.\nPenukarannya boleh dibuat dengan butang toggle pada belah atas dan bawah gugusan suis sebelah kiri.\n\nDalam kedudukan D, motosikal ini ditunggang seperti sebuah skuter. Transmisinya mengambil alih pertukaran gear secara automatik. Penunggang boleh mengambil alih pada bila-bila masa, tetapi, ia menukar gear dengan lebih awal bagi membekalkan kuasa dengan lancar dan untuk penjimatan bahanapi.\nDalam kedudukan S, ianya masih bertukar secara automatik tetapi akan berada dalam sesuatu gear itu dengan lebih lama sehingga mencapai kemuncak tork sebelum bertukar ke gear yang lebih tinggi. Kotak gearnya juga akan bertukar ke gear yang lebih rendah apabila had yang ditentukan telah dicapai, dan ia akan memutuskan pendikitnya secara automatik. Penunggang juga boleh mengambil alih pada bila-bila masa.\n\nDalam kedudukan M, penunggang bertanggungjawab ke atas kedudukan gear. Enjinnya akan memutuskan secara automatik pendikitnya sewaktu penurunan gear.\nMenunggang Honda CRF1000L Africa Twin dengan DCT\nSeperti model VFR1200, motosikal Africa Twin dengan DCT ini tidak didatangkan dengan tuil klac dan tuil gear. Di sinilah waktunya anda perlu belajar semula cara untuk menunggang motosikal.\nMenggunakan ciri D yang automatik sepenuhnya itu cukup memudahkan tugas namun perlu diingatkan bahawa ia akan menukar gear pada waktu yang anda tidak jangkakan. Contohnya bertukar ke gear dengan lebih tinggi sewaktu anda di tengah-tengah selekoh atau turun ke gear yang lebih rendah ketika anda memperlahankan motosikal untuk berhenti.\n\nPengajaran DCT Nombor 1\nPenulis edang menunggang bersama isteri. Transmisi berada dalam mod D, di gear ke-dua sewaktu penulis menyusuri dua barisan kereta. Ia secara tiba-tiba turun ke gear satu tanpa sebarang amaran. Dan oleh kerana ia tiada tuil klac, ia terasa seperti enjinnya telah mati, diikuti dengan rasa seperti motosikal mahu terbalik.\nAda sebuah kereta BMW 3-Series di sebelah kiri kami, dan mujur sekali tindakan refleks saya telah menyelamatkan keadaan dan saya sempat mengangkat siku kiri saya yang menopang pada tingkap sisi pemandu kereta. Ia menahan motosikal daripada terjatuh atas kereta tersebut!\n\nPenulis mencuba mod S buat beberapa ketika dan kemudiannya memutuskan untuk menggunakan mod M sewaktu menunggang.\nPengajaran DCT Nombor 2\nMenghampiri rumah penulis, saya turun ke gear satu (anda tidak boleh menukar ke N apabila motosikal sedang bergerak) dan berhenti bagi membolehkan sebuah kereta memintas. Saya memulas kembali pendikit dengan sedikit untuk menggerakkan motosikal mendekati pagar rumah saya.\n\nTetapi! Enjinnya tidak dapat menangkap, seperti mana yang berlaku apabila anda melepaskan tuil klac tanpa rpm enjin. Ia mengeluarkan bunyi klak! Sekali lagi diingatkan, ia tiada tuil klac. Tindakan refleks saya adalah untuk memulas lagi pendikit namun ia tidak dapat menangkap pulasan tersebut. Motosikal tersebut jatuh ke belah kanan. Dan sumpah penulis tidak pegang pun breknya!\nIni bermakna anda tidak boleh main-main dengan pendikitnya.\n\nKesimpulan\nKami tahu, ia kedengaran seperti kami tidak begitu gembira dengan motosikal Honda CRF1000L Africa Twin. Namun, kami jamin yang ianya okay 75% daripada keseluruhan masa kami bersamanya. Malang sekali yang DCT dan ketinggiannya memerlukan begitu banyak tumpuan.\n\nIanya sebuah motosikal yang hebat jika anda seorang penggemar Honda dan Africa Twin, baik-baik sahaja jika anda bukan peminat tegarnya.\nSyaratnya ialah anda akan memerlukan sedikit masa untuk mempelajarinya, lebih-lebih lagi jika anda pilih versi DCT. Selain itu, ergonomiknya juga mengambil masa untuk dibiasakan kerana ia agak berbeza dari motosikal dwi-sukan lain yang pernah kami tunggang.\n\nSPESIFIKASI TEKNIKAL\n\n\n\nENGINE\n\n\nENGINE TYPE\n2-cylinder, 4-stroke, DOHC, 8-valve, liquid-cooled, parallel-Twin with270ocrankshaft\n\n\nDISPLACEMENT\n998 cc\n\n\nBORE x STROKE\n92.0 mm x 75.1 mm\n\n\nPOWER\n93.8 hp @ 7,500 RPM\n\n\nTORQUE\n98 Nm @ 6,000 RPM\n\n\nCOMPRESSION RATIO\nN/A\n\n\nTRANSMISSION\nDual Clutch Transmission (DCT)\n\n\nFUEL SYSTEM\nElectronic fuel injection with ride-by-wire throttle\n\n\nCLUTCH\nMultiple-plate wet clutch with slipper feature\n\n\nCHASSIS\n\n\nFRAME\nN/A\n\n\nFRONT SUSPENSION\nShowa cartridge-type upside down  45 mm forks, adjustable for preload, compression damping and rebound damping\n\n\nREAR SUSPENSION\nMonoshock with Pro-Link Arm, remote gas reservoir, remote preload adjuster, adjustable for rebound damping\n\n\nSUSPENSION TRAVEL FRONT/REAR\n252 mm / 240 mm\n\n\nFRONT BRAKE\n2x radially-mounted 4-piston monobloc calipers,  310 mm floating discs\n\n\nREAR BRAKE\n1X single-piston floating caliper,  260 mm brake disc\n\n\nABS\n2-channel ABS (rear disengable)\n\n\nTIRES FRONT/REAR\n90/90-R21; 150/70 R-18 (both tube type)\n\n\nSTEERING HEAD ANGLE\nN/A\n\n\nTRAIL\nN/A\n\n\nWHEEL BASE\n1,580 mm\n\n\nSEAT HEIGHT\n920 mm standard, 900 low seat position\n\n\nFUEL TANK CAPACITY\n24.2 litres\n\n\nWEIGHT (READY TO RIDE)\n243 kg\n\n\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nAdik Meninggal Dunia, Afdlin Shauki Mohon Info Kemalangan Dari Orang Ramai \n\n\nPosted on June 12, 2019 by Amirul Azreen \n\n\nSumber: Afdlin Shauki @ Instagram\nPelakon, pelawak dan pengacara popular tanah air, Afdlin Shauki memuat naik berita sedih di laman sosial Instagram miliknya apabila memaklumkan bahawa adiknya, Jefri Adzman telah meninggal dunia.\nAdik lelaki saya, Jefri Adzman Bin Aksan telah pulang ke rahmatullah pada hari ini, pukul 5:14pm di Hospital Thomson Kota Damansara.\nMoga rohnya ditempatkan di kalangan roh-roh orang yang beriman.\nPada yang mengenali adik saya, saya memohon maaf segala kesilapan beliau. Dan halalkan makan dan minum beliau. Jika adik saya ada berhutang dgn sesiapa, boleh lah sekiranya menghubungi saya.\nSekarang adik dah boleh jaga mak In Shaa Allah di jannah. Tak aci korang dah bersama. Ya Allah jagalah mereka, hindarkanlah siksa kubur, elakkan dari azab api neraka, elakkan dari fitnah sewaktu hidup dan selepas mati. Elakkan dari fitnah dajjal. Kejap sangat Allah pinjamkan kau dekat kami jep Yeop sayang kau jep,  Afdlin Shauki\nArwah mengalami kecederaan serius apabila terlibat dalam satu kemalangan di hadapan stesen Petronas, Kota Damansara, Ahad lalu.\nMenurut laporan Mstar, mangsa  yang ketika itu menunggang Vespa  dilanggar dibahagian tepi oleh sebuah kereta Perodua Myvi berwarna hijau.\nAfdlin menerusi akaun Instagram ada memuat naik video meminta orang ramai untuk berkongsi sebarang maklumat atau rakaman dashcam mengenai kejadian tersebut, semalam.\n\nhttp://motomalaya.net/blog/wp-content/uploads/2019/06/Afdlin-Shauki.mp4\n\nAdvertisements",
        "Asian Road Racing Championship\nBERITA ANTARABANGSA\nBoon Siew Honda\nBSH\nFIM\nHonda \n\nHonda Group Perkukuh Hala Tuju Perlumbaan Motosikal Jalan Raya Di Asia Dan Oceania \n\n\nPosted on December 5, 2018 by Zarul Faiz \n\n\n\n\nHonda Group of Companies Asia dan Oceania telah memperkukuhkan hala tuju mereka bagi perlumbaan motosikal di rantau berkenaan.\nHonda mensasarkan untuk menghasilkan lebih ramai penunggang serta mekanik bertaraf dunia melalui penglibatan mereka.\nProgram ini meliputi hampir ke semua siri perlumbaan di rantau ini.\n\nHonda Group of Companies Asia dan Oceania telah memperkukuhkan lagi hala tuju mereka bagi memperkasakan penglibatan Honda dalam sukan perlumbaan motosikal di rantau Asia dan Oceania. Satu sidang akhbar telah diadakan sehari selepas kelayakan bagi kejohanan FIM Asia Road Racing Championship (ARRC) di Litar Antarabangsa Buriram, Thailand.\nHonda telah mengesahkan bahawa mereka akan menyahut cabaran perlumbaan motosikal jalan raya di rantau ini dengan sasaran untuk membangunkan bakat penunggang dan mekanik pasukan motosikal bertaraf dunia dari Asia. Bagi mencapai sasaran ini, Honda telah komited dalam mencipta satu budaya sukan permotoran di samping mengasah kemahiran para pelumba serta mekanik pasukan di seluruh benua Asia.\n\nSejajar dengan komitmen ini, subsidiari motosikal Honda di Asia, termasuklah Thailand, Indonesia, Malaysia, Vietnam, dan India telah menuruti hala tuju serantau dalam operasi masing-masing, melalui pelbagai aktiviti sukan permotoran, antaranya menubuhkan sekolah perlumbaan Honda, menubuhkan pasukan perlumbaan jalan raya mereka sendiri, menganjurkan perlumbaan satu model Honda tempatan, dan bertanding dalam perlumbaan peringkat tempatan, kebangsaan, dan juga antarabangsa.\nPenunggang serta mekanik muda Honda secara berterusan akan menimba pengalaman dan mempertajamkan kemahiran mereka melalui latihan intensif dan dengan bersaing dalam pelbagai perlumbaan peringkat tempatan dan kebangsaan. Bintang dengan harapan paling cerah akan meneruskan ke peringkat yang berikutnya bagi menghadapi cabaran yang lebih getir dengan menyertai pasukan perlumbaan Honda untuk perlumbaan antarabangsa, ARRC. Pelumba dan mekanik yang cemerlang dari pasukan Honda Asia ini akan mempunyai peluang bagi menyertai pasukan perlumbaan Honda untuk perlumbaan bertaraf antarabangsa.\n\nSewaktu sidang ini, Honda turut memberikan perkembangan terkini mengenai pasukannya yang menyertai ARRC 2018. Buat masa ini, pasukan Honda dari Thailand, Malaysia, Indonesia, Vietnam, dan India sedang bersaing dalam kategori Underbone 150cc (UB150), Asia Production 250cc (AP250), dan Supersport 600cc (SS600). Mereka telah mencapai keputusan yang cemerlang, lebih-lebih lagi bagi kategori AP250, di mana penunggang Honda, Rheza Danica dari pasukan Astra Honda Racing Team dari Indonesia bakal membolot kejohanan penunggang AP250 2018.\nHonda turut mengesahkan penyertaan mereka dalam kelas Asia Superbike 1,000cc(ASB100) yang akan diadakan buat julung kalinya sewaktu musim ARRC 2019, dengan pasukan Honda Asia-Dream Racing, sebuah pasukan yang mana kakitangan paling berbakat dari subsidiari dan pasukan perlumbaan Honda dari seluruh rantau Asia dan Oceania telah direkrut. Bekas penunggang MotoGP, Makoto Tamada, telah disahkan sebagai pengurus pasukan, dan Zaghwan Zaidi, dari Malaysia, sebagai penunggang pasukan. Untuk tahun ini, pasukan ini telah menduduki tangga ke-17 bagi kategori Japan Superbike 1,000cc (JSB1000) di kejohanan All-Japan Road Race Championship (JSB) 2018, dan mendapat tempat ke-tujuh bagi perlumbaan ketahanan Suzuka 8-hour. Bagi tahun 2019, pasukan Honda Asia-Dream Racing akan terus bersaing dalam kedua-dua kejohanan, mencabar diri bagi mempamerkan prestasi yang lebih baik dan mencapai kedudukan yang lebih tinggi.\n\nDengan kerjasama ahli pasukan Honda dari syarikat Honda di seluruh rantau Asia dan Oceania, Honda akan berusaha untuk terus mempamerkan keputusan perlumbaan yang terbaik bagi merealisasikan impian untuk memiliki sebuah pasukan serta para penunggang Honda yang boleh menjadi pencabar utama dalam perlumbaan bertaraf dunia.\nMewakili Honda adalah Encik Soichi Yamana, Pengurus Jabatan Motosikal, Divisyen Sukan Permotoran, Honda Motor Co., Ltd.; Encik Atsushi Ogata, Pengarah Asian Honda Motor Co., Ltd.; Encik Ryo Takahashi, Pengurus Besar Divisyen Perniagaan Motosikal, Asian Honda Motor Co., Ltd.; dan Encik Makoto Tamada, Pengurus Pasukan, Honda Asia-Dream Racing.\n\nAdvertisements",
        "BERITA TEMPATAN\nMoto Malaya \n\nDapatkan Pemeriksaan Kenderaan Percuma Di Stesen Shell Terpilih! \n\n\nPosted on May 25, 2019 by Amirul Azreen \n\n\n\nSempena sambutan Ramadan, Hari Gawai dan Hari Ray Aidilfitri, UMW Toyota bersama Shell Malaysia melancarkan Balik Kampung Safety Campaign dengan bertujuan untuk meningkatkan lagi keselamatan pengguna jalan raya tatkala ribuan rakyat Malaysia bakal memulakan perjalanan balik kampung dalam masa terdekat.\nBuat julung kalinya, UMW Toyota Motor (UMWT) dan Shell Malaysia menawarkan pemeriksaan 36-poin kepada semua jenis kenderaan di 20 stesen Shell terpilih di seluruh negara. Wakil terlatih dari Toyota turut akan hadir bagi sesi pemeriksaan.\n\nPresiden UMW Toyota, Ravindran K menyatakan sokongan terhadap usaha kerajaan dalam mengurangkan kemalangan di jalan raya.\nIni merupakan kerjasama sulung kami bersama Shell Malaysia bagi kempen keselamatan jalan raya. Kami yakin kempen ini dapat membantu usaha kerajaan dalam mengurangkan kadar kemalangan terutamanya menjelang musim perayaan yang semakin menjelang tiba, katanya.\nSementara itu, Pengarah Urusan Shell Malaysia Trading Sdn Bhd dan Shell Timur Sdn Bhd, Shairan Huzani Husain berkata pemilihan stesen Shell tidak dilakukan secara rawak.\nKami telah mengenal pasti dengan teliti stesen Shell yang akan menawarkan pemeriksaan percuma ini. Pemilihan dibuat bukan sahaja berdasarkan lokasi malah servis yang mampu ditawarkan oleh stesen-stesen ini. Selain daripada pemeriksaan 36-poin, pelanggan juga boleh menukar mninyak enjin di Pusat Servis Shell Helix.\nPemeriksaan kenderaan percuma akan bermula dari 10 pagi hingga 5 petang. (Rujuk jadual di bawah)\n\n\n\n       Tarikh\n             Lokasi\n\n\n  23rd 25th Mei 2019\n             Sarawak\n\n\n  23rd 26th Mei 2019\n              Sabah\n\n\n  30th  2nd Jun 2019\n        Semenanjung Malaysia\n\n\n\nTawaran ini terbuka kepada semua kenderaan Toyota dan jenama lain. Setiap pemeriksaan tidak akan mengambil masa lebih dari 15 minit. Pelanggan yang menghantar kenderaan mereka juga akan menerima beg goodie (sementara stok masih ada).\nKerjasama dengan Shell Malaysia juga membenarkan pemilik kereta Toyota untuk menggantikan sistem airbag inflator di stesen Shell terpilih ini. Proses penggantian akan mengambil masa sekitar 1 jam.\nBerikut senarai stesen terpilih:\n\n\n\n\nDaerah\n\n\nStesen Shell\n\n\nBandar\n\n\n\n\nSelangor\n\nSHELL KOTA DAMANSARA SEK 4\nPETALING JAYA\n\n\nSHELL JALAN BATU CAVES\nBATU CAVES\n\n\nSHELL PERSIARAN SULTAN IBRAHIM\nKLANG\n\n\n\nKuala Lumpur\n\nSHELL DESA PETALING\nKUALA LUMPUR\n\n\nSHELL JALAN GENTING KELANG 1\nKUALA LUMPUR\n\n\nSHELL JALAN CHERAS BATU 4\nKUALA LUMPUR\n\n\n\nUtara\n\nSHELL JALAN KUALA KANGSAR IPOH\nSELAMA\n\n\nSHELL JALAN CHAIN FERRY 1\nBUTTERWORTH\n\n\nSHELL JALAN JELUTONG\nGEORGETOWN\n\n\n\nPantai Timur\n\nSHELL JALAN BESAR KUANTAN\nKUANTAN\n\n\nSHELL JLN GAMBANG KUANTAN KM 13\nKUANTAN\n\n\nSHELL JALAN HILIRAN KT\nK TGANU\n\n\n\nSelatan\n\nSHELL JALAN SKUDAI JB BATU 5 3/4\nMASAI\n\n\nSHELL LEBOH AYER KEROH\nAYER KEROH\n\n\nSHELL TAMAN DAYA JB\nJOHOR BAHRU\n\n\n\nSabah\n\nSHELL JALAN PENAMPANG KM 5.5\nKOTA KINABALU\n\n\nSHELL JALAN MAT SALLEH TG ARU\nKOTA KINABALU\n\n\nSHELL JALAN SULAMAN INNOPRISE\nKOTA KINABALU\n\n\n\nSarawak\n\nSHELL JALAN TUN JUGAH KUCHING\nKUCHING\n\n\nSHELL JALAN KERETAPI KUCHING\nKUCHING\n\n\n\n\nAdvertisements",
        "BERITA ANTARABANGSA\nMoto Malaya \n\n2030 Tahun Akhir Bagi Motosikal Yang Menggunakan Bahan Api Fosil? \n\n\nPosted on May 24, 2019May 24, 2019 by Amirul Azreen \n\n\n\nMotorcycle Global menjangkakan harga bagi sebuah motosikal dan skuter yang menggunakan elektrik akan turun dalam masa lima tahun akan datang sekaligus akan memberi saingan pada jentera yang menggunakan bahan api fosil.\nKajian tersebut mendapati kejatuhan kos teknologi elektrik akan menjadi penyumbang utama terhadap penurunan harga motosikal elektrik secara keseluruhan.\nDi China, permintaan terhadap jentera dua roda elektrik meningkat dengan mendadak atas beberapa faktor antaranya, kos penyelenggaraan rendah, mudah dikendalikan dan lebih efisien.\nPermintaan motosikal elektrik juga semakin mendapat perhatian penduduk di India yang merupakan pasaran terbesar dunia bagi motosikal.\nIndia, China dan Eropah juga telah mengumumkan niat mereka untuk mengharamkan penggunaan minyak fosil bagi motosikal menjelang 2030.\nBagi pemantau kewangan dunia, industri motosikal hanya dikaitkan dengan motosikal berprestasi tinggi yang dijual oleh jenama terkenal seperti Harley-Davidson, Ducati dan BMW namun penjualan mereka hanya merangkumi 1 peratus penjualan di seluruh dunia.\nSementara peningkatan terhadap pasaran motosikal global bergantung pada motosikal yang dijual bagi kegunaan harian yang dijual pada harga kurang daripada USD2500. Pasaran ini merupakan sasaran utama bagi motosikal elektrik.\nAdvertisements",
        "Scrambler 1200\ntriumph\nTriumph Motorcycles \n\nTriumph Motorcycles Buat Kemunculan Semula Di Baja 1000 Dengan Triumph Scrambler 1200 2019 \n\n\nPosted on October 30, 2018 by Zarul Faiz \n\n\n\n\nTriumph telah kembali ke asal usul perlumbaan padang pasirnya di Baja 1000.\nMereka akan mempertaruhkan jentera Triumph Scrambler 1200 XE 2019.\nMotosikal ini akan dilengkapi dengan kelengkapan standard secara amnya kecuali untuk beberapa buah kelengkapan perlumbaan padang pasir.\n\n\nTriumph Motorcycles amat meyakini kebolehan off-road model Triumph Scrambler 1200 2019 yang baharu mereka lancarkan. Perlumbaan di atas litar tanah merah sementara dalam bangunan sewaktu pelancarannya itu sudah cukup gempak sekali, tetapi, pengeluar dari Britain itu ingin membuktikan lagi kebolehannya dengan mempertaruhkan motosikal itu dalam perlumbaan rali yang bersejarah dan cukup mencabar, Baja 1000.\n\nSeperti mana yang telah kami terangkan dalam liputan kami mengenai pelancaran model ini, pelakon aksi terkemuka, Steve McQueen, beserta dengan pelagak ngerinya, Bud Ekins, sering kali telah menyertai perlumbaan rali ini pada masa yang lalu, mengemudi jentera Triumph. Dan dengan itu, kemunculan semula jentera Scrambler 1200 2019 di perlumbaan rali ini sudah pasti perkara paling tepat sekali memandangkan ianya pewaris sejati model motosikal lumba padang pasir TR6 Trophy Baja (disebut sebagai Ba-ha).\nUlasan Tanggapan Pertama Triumph Scrambler 1200 2019\n\nMotosikal Baja Scrambler 1200 XE akan dikekalkan dalam bentuk standard secara amnya. Kelengkapan yang ditambah padanya hanyalah palang pelindung enjin, pelindung takungan enjin tambahan, sistem ekzos perlumbaan, dan lampu spesifikasi perlumbaan. Mereka juga akan menanggalkan tempat letak kaki pembonceng dan lampu isyarat.\n\nPrototaip motosikal lumba itu telah diperagakan sewaktu majlis pelancarannya. Ia akan dikemudi oleh pelagak ngeri dan penunggang rasmi Triumph, Ernie Virgil.\nSaya berasa amat teruja kerana diberi peluang untuk menyertai Baja 1000, dan juga menjadi pelumba pertama mengemudi motosikal Scrambler generasi seterusnya Triumph kembali dalam perlumbaan padang pasir, tempat di mana kami bermula, ujar Ernie\nPenunggang ini telah menyertai perlumbaan ini di atas motosikal Triumph Tiger 800 sebelum ini.\n\nDi mana perlumbaan rali Baja 1000 ini tidaklah sesukar dan sepanjang perlumbaan rali Dakar, ia masih satu perlumbaan yang cukup mencabar. Ia terdiri daripada dua acara, yang pertama dari mula ke akhir, yang mana selalunya melebihi 1000 batu (1,600km) panjangnya. Acara yang keduanya adalah perlumbaan litar yang selalunya berjarak antara 600 hingga 800 batu (960km-1,280km).\nPerlumbaan rali Baja 1000 juga merupakan sebahagian daripada acara Kejohanan Dunia untuk perlumbaan padang pasir. Diadakan di Semenanjung California-Mexico, ia mendapat sambutan para peserta dari seluruh dunia yang datang bertanding dengan motosikal, kereta, trak, ATV, dan bugi.\n\nAdvertisements",
        "BERITA ANTARABANGSA\nGSX-R1000\nsuzuki\nVariable Valve Timing \n\nSuzuki GSX-R1000 Baharu Akan Menggunakan Pemasaan Injap Boleh Ubah (VVT) Baharu \n\n\nPosted on January 17, 2019January 17, 2019 by Zarul Faiz \n\n\n\n\nSuzuki tampak sedia untuk menggarapkan sistem pemasaan injap boleh ubah (VVT) baharu pada model GSX-R1000 baharu mereka.\nSistem semasa menggunakan daya emparan.\nSistem baharu ini mengikuti trend semasa menggunakan VVT yang diaktifkan secara hidraulik.\n\n\nModel Suzuki GSX-R1000 semasa telah pun menggunakan pemasaan injap boleh ubah (variable valve timing  VVT), tetapi generasi baharunya akan dilengkapi dengan VVT yang lebih baharu.\nBuat masa ini, teknologi VVT yang digunakan pada model Suzuki GSX-R1000 diambil secara langsung daripada jentera MotoGP Suzuki GSX-RR. Peraturan MotoGP melarang penggunaan pemasaan injap boleh ubah hidraulik, elektrik dan elektronik serta sistem angkatan injap boleh ubah. Oleh kerana itu, Suzuki telah menangani larangan ini dengan mereka bentuk dan menggunakan penyelesaian mekanikal sejak tahun 2015. Sistem ini berfungsi dengan menggunakan daya emparan yang dihasilkan oleh camshaft sewaktu ia berpusing.\n\nBagaimana pun, Suzuki telah menghantar sebuah paten bagi sebuah sistem tradisional yang diaktifkan secara hidraulik untuk motosikal kegunaan jalan raya. Menurut dokumen berkenaan, ianya sebuah sistem pengalihan cam yang diaktifkan dengan tekanan minyak.\nSeperti mana dengan paten VVT Honda, sistem VVT Suzuki akan mengaktifkan kedua-dua cam masukan dan ekzos. Model Gixxer semasa tidak dinafikan merupakan tunggangan yang hebat, namun, ada kekangan pada sistem VVT semasa kerana berat pegasnya dan daya giroskopik dalam mekanisma berkenaan.\nIa juga berbeza berbanding dengan sistem ShiftCam BMW S 1000 RR.\n\nKami menjangkakan lebih banyak motosikal akan dilengkapi dengan sistem VVT sebegini dalam tahun-tahun yang mendatang. Seperti mana yang telah kami laporkan sebelum ini, VVT adalah salah sebuah cara terbaik bagi menangani emisi ekzos dan penggunaan bahanapi, dan pada masa yang sama, masih memberikannya jumlah kuasa yang besar.\nAdvertisements",
        "BERITA ANTARABANGSA\nMoto\nmotogp\nMotoGP 2019 \n\nGigi DallIgna Dan Ducati Beri Penjelasan Mengenai Winglet Lengan Ayun Setelah Selesai Kes Mahkamah \n\n\nPosted on March 29, 2019 by Zarul Faiz \n\n\n\n\nGigi DallIgna dan Ducati telah mengadakan satu sidang akhbar bagi memberikan penjelasan mengenai winglet lengan ayun sebelum bermulanya hujung minggu MotoGP Argentina.\nData mendedahkan yang alat tersebut menyejukkan tayar belakang dengan purata 7 dan memberikan daya downforce yang boleh diabaikan serendah 300 gram.\nDallIgna turut menyatakan yang Ducati mendapat ilham dari penempias air buatan Yamaha.\n\nGigi DallIgna dan Ducati telah mengadakan satu sidang akhbar bagi memberi penjelasan mengenai winglet lengan ayun setelah selesai kes mahkamah.\nDalam kes berkenaan, Aprilia, Honda, Suzuki, dan KTM telah menyuarakan bantahan terhadap penggunaan alat berkenaan oleh Ducati yang dipaut pada lengan ayun jentera Desmosedici GP19 di pusingan MotoGP Qatar. Ducati telah menyatakan bahawa fungsi utama alat tersebut adalah untuk menyejukkan tayar belakang dan bukannya bagi memberikan daya downforce, namun, penjelasan itu tidak dapat meyakinkan para pesaingnya. Bantahan yang dibuat mereka pada mulanya telah ditolak oleh Dorna dan FIM, dan dengan itu, mereka membawa kes ini ke Mahkamah Rayuan MotoGP.\nMahkamah kemudiannya mendapati yang alat tersebut ternyata menyumbang kepada penyejukan tayar belakang dan bukan untuk memberikan daya downforce seperti yang didakwa. Mahkamah turut mendengar kenyataan pakar dari MegaRide, sebuah syarikat dari Itali dengan pengkhususan dalam bidang termodinamik.\nOleh itu, Ducati didapati tidak melanggar sebarang peraturan dan Andrea Dovizioso, Danilo Petrucci, dan Jack Miller, bersama dengan Ducati dapat mengekalkan mata yang teleh dikutip di Qatar.\nSatu-satunya pengeluar yang tidak membuat bantahan adalah Yamaha, kerana mereka juga turut melengkapkan lengan ayun jentera YZF-M1 mereka dengan alat yang agak serupa, di mana alat tersebut adalah untuk menempiaskan air dari roda belakang.\nPasukan Ducati MotoGP telah memberi penerangan tentang isu ini menjelang pusingan MotoGP Argentina.\nBagaimanakah alat ini berfungsi?\nUjar DallIgna, Ia berfungsi dengan menyalurkan udara ke tayar belakang dan hasil dari ujian kami , di sesi ujian Qatar sebelum bermulanya perlumbaan, mendapati yang kami mampu mengurangkan suhu tayar dengan purata sekitar 7 darjah.\nGigi DallIgna (Sumber imej: Insella.it\nDia mengaku yang alat itu ada kesan aerodinamik sekunder,  Penempias air yang digunakan oleh Yamaha pada penghujung tahun lalu tidak syak lagi ada kesan tambahan ini. Dalam kes kami, saya boleh katakan yang kami mendapati adanya lebih kurang 3 ke 4 Newtons pada kelajuan 180km/j, lebih kurang 300 gram.\nJujurnya, kami tidak menjalankan sebarang ujian terowong angin dengan sistem ini, kerana matlamat kami bukannya daya downforce alat ini. Ianya hanya mengenai kesan haba pada tayar belakang.\nSiapa tiru siapa?\nSejujurnya, Ducati mendapat ilham dari alat penempias air Yamaha dan memutuskan untuk menghasilkan bahagian yang sama, tetapi, bagi menyejukkan tayar belakang.\n\nDucati dapat idea ini dengan meniru Yamaha. Kerana Yamaha telah menggunakan satu sistem seperti ini di Valencia dan mungkin juga sewaktu beberapa buah latihan, tetapi yang pasti sewaktu perlumbaan Valencia. Jadi, Ducati mendapat idea untuk memerhatikan apa yang dilakukan oleh pesaing kami. Jadi, kini, kami rasa yang lain akan meniru kami, ujar DallIgna.\n\nAdvertisements",
        "BERITA ANTARABANGSA\nKTM\nmotogp\nMotoGP 2019 \n\nMotoGP 2019: Pelancaran Pasukan Red Bull KTM Factory Racing Dan Red Bull KTM Tech 3 Racing \n\n\nPosted on February 13, 2019 by Zarul Faiz \n\n\n\n\nKTM telah melancarkan ke semua pasukan Moto3, Moto2, dan MotoGP mereka bagi musim 2019.\nMereka akan tampil dengan dua buah pasukan dalam MotoGP, di mana kedua-dua pasukan ini akan menggunakan jentera yang sama.\nPasukan-pasukan ini adalah Red Bull KTM Factory Racing dan Red Bull KTM Tech 3 Racing.\n\n\nKTM telah melancarkan pasukan MotoGP mereka malam semalam. Pasukan-pasukan ini dikenali sebagai Red Bull KTM Factory Racing dan Red Bull KTM Tech 3 Racing.\nAcara all-in ini turut menampilkan pasukan, jentera, dan para penunggang KTM dari kelas Moto3 dan Moto2. Selain itu, KTM akan diwakili oleh dua buah pasukan yang akan menggunakan jentera pengilang.\nDi satu sudut adalah pasukan Red Bull KTM Factory Racing, bersama para penunggangnya Pol Espargaro dan Johan Zarco. Jentera RC16 pasukan ini akan menggunakan kemasan grafik Red Bull KTM yang tradisional.\nThis slideshow requires JavaScript.\nDi sebelah yang berikutnya adalah pasukan Red Bull KTM Tech 3 Racing, dibarisi oleh penunggang negara, Hafizh Syahrin, dan juga Miguel Oliveira. Jentera KTM RC16 mereka telah menggunakan kemasan grafik berwarna jingga, biru, dan perak yang baharu. Hafizh telah menjanjikankemunculan model KTM RC390 edisi khas di Malaysia dengan kemasan baharu ini sewaktu sesi sidang akhbar dan bertemu peminat yang istimewa yang berlangsung ketika Ujian Pra Musim Sepang.\nThis slideshow requires JavaScript.\nKedua-dua pasukan ini akan mempertaruhkan jentera pengilang KTM RC16, di mana pengilangnya tidak sabar untuk mengutip dua kali lebih banyak data dan memendekkan masa bagi membangunkan jentera berkenaan. Walaupun ia masih perlu melalui lebih banyak pembangunan, seperti mana yang telah diterangkan oleh Zarco, pengeluar motosikal terbesar motosikal dari Eropah itu ternyata gagal menyembunyikan keterujaan mereka.\nTambahan pula, keazaman dan semangat KTM semakin menjulang ke langit apabila Pol Espargaro berjaya mengemudi jentera berkenaan menduduki podium buat kali pertamanya pada musim lalu di Valencia. Selain itu, kejayaan mengekalkan perkhidmatan penunggang uji veteran KTM, Mika Kallio, dan mendapatkan khidmat Dani Pedrosa sebagai penunggang uji baharu akan memastikan pembangunannya bergerak pada tahap yang tinggi. Malangnya, Pedrosa telah mengalami kecederaan patah tulang selangkanya dan perlu berehat selama tiga bulan lagi. Bagaimana pun, KTM telah mendapat kebenaran untuk menjalankan ujian dan pembangunan di bawah undang-undang MotoGP. Menggunakan sepenuhnya manfaat ini, KTM telah membawa beberapa buah enjin dengan spesifikasi yang berbeza ke Sepang.\nJentera baharu ini akan mula beraksi atas litar pada 20 Februari 2019. Buat sementara waktu ini, mari kita nikmati gambar-gambar jentera RC16 yang akan digunakan oleh kedua-dua pasukan.\nSumber imej: KTM dan MotoGP.com\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nOps Selamat: Denda Maksimum RM300 Menanti Pesalah Trafik \n\n\nPosted on June 1, 2019 by Amirul Azreen \n\n\n\nPengguna jalan raya digesa untuk mematuhi segala peraturan jalan raya ekoran pihak berkuasa telah menetapkan saman maksimum RM300 ketika Ops Selamat bagi musim raya ini.\nSebelum ini, Menteri Pengangkutan, Anthony Loke menegaskan bahawa tiada diskaun terhadap sebarang saman yang dikenakan sempena musim perayaan ini.\nMenurut laporan The Star, pihak berkuasa juga akan lebih tegas terhadap pengguna jalan raya yang memandu laju, melanggar lampu merah, menggunakan lorong kecemasan, memintas di garisan berkembar dan memandu sambil menggunakan telefon.\nSumber imej: NSTP\nOps Selamat telah pun bermula pada 29 Mei dan akan berlangsung sehingga 12 Jun 2019 dengan seramai 4,500 pegawai daripada Bahagian Siasatan Dan Penguatkuasaan Trafik Bukit Aman akan turun bagi memastikan kelancaran operasi.\nSementara itu, Ketua Bahagian Siasatan Dan Penguatkuasaan Trafik Kuala Lumpur, ACP Zulkefly Yahya mengesahkan tiada sebarang diskaun akan ditawarkan kepada pesalah trafik dengan tujuan untuk mendidik orang ramai agar lebih bertanggungjawab di atas jala raya.\nACP Zulkefly turut menasihatkan pengguna jalan raya terutamanya penunggang motosikal untuk mematuhi peraturan jalan raya dan lebih berhati-hati ketika musim perayaan ini.\nDiharapkan penguatkuasaan yang lebih tegas ini dapat memastikan daripada tidak berlakunya insiden yang tidak diingini.\nAdvertisements",
        "BERITA ANTARABANGSA\nMoto Malaya\nmotogp \n\nBrad Binder Sertai KTM Tech3, Apa Hala Tuju Hafizh Selepas Ini? \n\n\nPosted on July 11, 2019 by Amirul Azreen \n\n\n\nKTM Tech3 mengumumkan Brad Binder sebagai pelumba baharu pasukan itu menggantikan wakil negara, Hafizh Syahrin musim depan.\nBinder bakal digandingkan kembali dengan Miguel Oliviera yang merupakan rakan sepasukannya ketika di Moto2 dan Moto3.\nSenario ini sekaligus mengesahkan khabar angin bahawa tiada lagi tempat untuk Hafizh di KTM yang telah pun memasuki tahun akhir kontraknya musim ini.\nJentera RC16 bukan asing bagi Binder malah dia telah pun berada di Brno sejak kelmarin bersama pelumba uji KTM, Dani Pedrosa dan Mika Kallio.\nPengurus KTM Motorsport, Pit Bierer turut meluahkan rasa teruja dengan ketibaan Binder.\nIni merupakan saat yang amat menggembirakan kerana Binder telah bersama kami lebih lima tahun dan juga pernah muncul juara dunia bersama kami.\nSaya amat teruja kerana jalinan ini akan diteruskan di MotoGP musim depan. Memang jelas kami akan berdepan pelbagai cabaran musim depan tetapi kemasukan Binder membuatkan kami berasa bertanggungjawab untuk melakukan yang terbaik untuknya, jelasnya\nBierer turut menyifatkan Binder sebagai pelumba yang paling tepat untuk mewakili KTM.\nSaya yakin dia mampu berikan persembahan yang lebih baik,  tambahnya.\nPerkembangan ini dilihat positif bagi KTM yang kelihatan teruja dengan ketibaan Binder tetapi apakah langkah seterusnya buat Hafizh Syahrin?\nMenurut beberapa laporan media antarabangsa, besar kemungkinan Hafizh bakal turun ke Moto2 bersama pasukan Tech3 atau kembali sertai Petronas yanf pernah diwakilinya diantara musim 2011 hingga 2017.\nAdvertisements",
        "BERITA ANTARABANGSA\nCBR1000RR Fireblade SP2\nHonda\nnicky hayden\nWSBK \n\nUntuk Dijual: Jentera Honda CBR1000RR Fireblade SP2 WorldSBK Milik Nicky Hayden! \n\n\nPosted on March 12, 2019 by Zarul Faiz \n\n\n\n\nTen Kate Racing sedang menawarkan jentera Honda CBR1000RR Fireblade SP2 WorldSBK tunggangan Nicky Hayden untuk jualan.\nMotosikal Honda ini adalah jentera yang telah ditunggang oleh mendiang Legenda MotoGP sewaktu dia bersaing dalam kejohanan WorldSBK.\nDilengkapi dengan pelbagai kelengkapan WorldSBK, harga permulaannya adalah pada 95,000 (kira-kira RM436,538).\n\n\nAnda ingin memiliki sebahagian daripada satu sejarah dan juga merupakan sebuah jentera perlumbaan berspesifikasi WorldSBK yang amat berkebolehan sekali? Bagi memperingati mendiang juara dunia MotoGP, Nicky Hayden, pasukan Ten Kate Racing Team akan menawarkan jentera Honda CBR1000RR Fireblade SP2 tunggangan Legenda MotoGP berkenaan untuk jualan dan ianya amat mengagumkan.\n\nDan ini bukanlah motosikal Fireblade SP2 yang dihasilkan sebagai replika bagi jentera tunggangan Nicky Hayden sewaktu persaingan dalam kejohanan WorldSBK. Jentera ini adalah jentera SEBENAR yang telah ditunggang oleh Nicky dalam berbilang perlumbaan bersaing dengan antara penunggang terhebat dalam kancah perlumbaan motosikal. Dilengkapi dengan komponen serta peralatan yang tulen, ianya salah satu cara yang sudah pasti akan dapat menarik perhatian ramai di hari litar.\n\nPara peminat Nicky Hayden boleh memiliki sebahagian dari sejarah ini sebagai sebahagian daripada koleksi teramat mahal mereka kerana harga permulaan bagi jentera WorldSBK Nicky Hayden yang telah dibina oleh Ten Kate Racing ini adalah 95,000. Jika ditukar kepada Ringgit Malaysia ianya adalah sekitar RM436,538! Dan ini adalah sebelum dikira kos penghantaran dan pelbagai kos lain yang perlu ditanggung bagi memastikan jentera yang menakjubkan ini sampai ke tanah air kita.\n\nDari segi spesifikasi, motosikal ini didatangkan dengan casis dan nombor enjin yang sepadan beserta dengan kelengkapan yang sepadan satu jentera. Spesifikasi sebenar yang telah digunakan oleh Nicky Hayden untuk jentera perlumbaannya adalah kit enjin TKR/ Cosworth, pakej elektronik Cosworth, suspensi spesifikasi WorldSBK hlins, brek spesifikasi WolrdSBK Nissin + Yutaka, lengan ayun TKR, roda Marchesini, sistem ekzos spesifikasi WolrdSBK Akrapovic, dan bermacam-macam lagi.\n\nDilabel sebagai absolute showroom stage olehTen Kate Racing (keadaan yang dikekalkan setiap kali motosikal ini keluar untuk setiap sesi atas litar), pemilik akan datang model Honda ini juga akan menerima sijil pengesahan bagi memastikan ketulenannya. Bagi mendapatkan maklumat yang lebih lanjut, sila hantarkan emel anda kepada encik Kervin Bos di alamat [emailprotected].\nMotoGP: Nombor 69 Akan Dibersarakan Sebagai Penghormatan Buat Nicky Hayden\n\nAdvertisements",
        "BERITA ANTARABANGSA\nMoto Malaya \n\nDucati-Vmoto Bakal Bangunkan Skuter Elektrik Bersama? \n\n\nPosted on May 2, 2019 by Amirul Azreen \n\n\nSumber: Electrek\nPengeluar motosikal Itali, Ducati, dikhabarkan sedang dalam proses menghasilkan sebuah jentera elektrik bagaimanapun, mereka kini akan mengeluarkan sebuah skuter elektrik terlebih dahulu setelah memeterai perjanjian bersama Vmoto.\nVmoto  sebuah pengeluar motosikal dan skuter elektrik berpangkalan di China  mendedahkan bahawa mereka telah memeterai perjanjian bersama Ducati untuk menghasilkan sebuah skuter elektrik.\nPerjanjian usahasama tersebut menandakan bahawa skuter elektrik CUx akan dijenamakan semula sebagai produk rasmi Ducati.\nVmoto turut mengatakan bahawa mereka kini akan menghasilkan bukan sahaja model CUx standard bahkan varian premium.\nSkuter elektrik Ducati CUx akan diedarkan dan dijual menggunakan jaringan Vmoto sedia ada namun Ducati akan mengendalikan semua aspek pemasaran.\nMeskipun berita ini bukanlah yang dijangka peminat Ducati di seluruh dunia namun ini bukan kali pertama mereka tersasar daripada landasan kerana sebelum ini Ducati turut memasarkan basikal elektrik.\nSehingga kini skuter elektrik CUx dipasarakan dibawah nama Super SOCO  Vmoto merupakan syarikat pemilik Super SOCO.\nSkuter elektrik CUx 2019 kini memiliki 3.75hp dengan kelajuan maksima 45 km/j. Meskipun tidaklah laju namun ia cukup sesuai untuk kegunaan di kawasan bandar dengan keadaan trafik yang sesak.\nSumber: Electrek\nSkuter ini turut memiliki front facing camera yang boleh digunakan sebagai action camera untuk berkongsi di media sosial atau bertindak sebagai dash cam.\n(SUMBER: Electrek)\nAdvertisements",
        "BERITA TEMPATAN\nMoto Malaya\nproton \n\n4 Sebab Anda Perlu Pilih Iriz Dan Persona Berbanding Kereta Paling Laju Di Malaysia! \n\n\nPosted on April 24, 2019 by Amirul Azreen \n\n\n\nSelepas julung kalinya Proton Persona dan Iriz ditayangkan kepada orang ramai di Pameran Auto Malaysia baru-baru ini, PROTON dengan rasminya melancarkan kedua-dua model dalam satu majlis gilang-gemilang yang diadakan di Pusat Konvensyen Kuala Lumpur (KLCC), malam tadi.\nKedua-dua model ini bukanlah model baharu, sebaliknya telah ditambah baik secara menyeluruh bagi memenuhi kehendak pelanggan PROTON.\nIni empat sebab kami berasakan anda wajib pertimbangkan untuk membeli Proton Persona dan Iriz tahun ini:\n1) Ciri-ciri pintar\n\nTinggal beberapa bulan sahaja sebelum menuju ke Wawasan 2020 dan meskipun masih belum ada bayangan kereta terbang apa salah nya kalau kita memberi kepercayaan terhadap kereta pintar?\nKedua-dua unit varian Premium 1.6AT menawarkan kad eSIM yang memastikan pemandu sentiasa bersambung dengan internet!\nIni bermakna anda boleh melayari internet, akses penstriman muzik serta navigasi (WAZE, Google Maps) melalui skrin sentuh 7 inci, tidak kira di mana jua anda berada. Sekaligus tak perlu susah payah lepak mamak semata-mata mahukan sambungan WiFi!\n\nAnda juga boleh mengakses segala kemudahan ini dengan hanya menggunakan suara tetapi jangan lupa untuk memulakan mukadimah dengan Hi PROTON!.\nCuba sebut Hi Perodua dalam kereta paling laju di Malaysia tengok ada kesan tak?\n2) Reka bentuk baharu\n\nKalau anda mahu tampak berlainan di atas jalan raya  sebab kalau semua beli kereta paling laju di Malaysia dah tak nampak istimewa  rekaan baharu yang diterapkan Iriz (terutamanya) dan Persona pastinya akan menarik perhatian orang ramai.\n\nIriz paling mencuri tumpuan dengan rekaan gril hadapan Ethereal Bow dan tulisan PROTON dengan kemasan hitam di bahagian belakang ala kereta Eropah!\nKalau berfesyen pun nak nampak huruf Tomi Hillfiker, Lui Viton dan Guschi, baru nampak bergaya dengan huruf PROTON di belakang.\nBukan itu sahaja, rekaan rim baharu serta antena sirip yu menyerlahkan lagi rupa sporty.\n\nMeskipun rekaan baharu ini tidak terlalu ketara bagi model Persona namun ia tetap hadir dengan gril sama seperti Iriz dan reka bentuk bampar hadapan yang serba baharu.\n3) Harga mampu milik\nProton Iriz 2019:\n\n\n\n\nHARGA OTR\n\n\n\n\nVARIAN\n\n\nSEMENANJUNG MALAYSIA\n\n\nSABAH DAN SARAWAK\n\n\n\n1.3L STANDARD MT\nRM36, 700\nRM38, 700\n\n\n1.3L STANDARD CVT\nRM39, 700\nRM41, 700\n\n\n1.3L EXECUTIVE CVT\nRM44, 700\nRM46, 700\n\n\n1.6L EXECUTIVE CVT\nRM46, 700\nRM48, 700\n\n\n1.6 PREMIUM CVT\nRM50, 700\nRM52, 700\n\n\n\nProton PERSONA 2019:\n\n\n\n\nHARGA OTR\n\n\n\n\nVARIAN\n\n\nSEMENANJUNG MALAYSIA\n\n\nSABAH DAN SARAWAK\n\n\n\n1.6L STANDARD MT\nRM42, 600\nRM44, 600\n\n\n1.6L STANDARD CVT\nRM44, 600\nRM46, 600\n\n\n1.6L EXECUTIVE CVT\nRM49, 600\nRM51, 600\n\n\n1.6L PREMIUM CVT\nRM54, 600\nRM56, 600\n\n\n\nHarga yang ditawarkan bagi kedua-dua model memberi pilihan yang lebih banyak kepada pelanggan yang berminat untuk membuat tempahan.\nBukan itu sahaja kerana PROTON turut menawarkan beberapa pakej menarik dan luar biasa yang boleh buat anda semua terkesima!\n4) Pakej menarik\nPROTON menawarakan lima pakej menarik bagi pelanggan yang berminat untuk mendapatkan dua model ini antaranya, Pakej Cukai Jalan, Pakej Data, Pakej Kadar Pembiayaan Rendah, Pakej Servis dan Pakej Perlindungan Insurans.\nPakej Cukai Jalan\n\ndua tahun percuma cukai jalan bagi kereta yang ditempah di hari pelancaran\ndua tahun percuma cukai jalan bagi 1,000 unit pertama yang didaftarkan\n\nPakej Data\n\npercuma DATA INTERNET 5 TAHUN (12GB setahun)\n\nPakej Kadar Pembiayaan Rendah\n\nkadar faedah serendah 2.93 peratus!\n\nPakej Servis\n\nkos upah percuma bagi tiga kali servis (sehingga 20,000 km)\n\nPakej Perlindungan Insurans\n\npengecualian perbaikan sehingga 10 tahun\nperlindungan nilai dipersetujui sehingga 12 tahun\nperlindungan penjagaan sehingga RM1,000\nElaun Perlindungan sehingga RM1,000\nPerlindungan Pemandu tanpa caj\nPerlindungan Kemalangan sehingga RM15,000\n\nEmpat sebab ini sudah cukup untuk membuatkan anda untuk terus bergegas ke pengedar PROTON dan membuat tempahan kerana 1,000 unit pertama yang didaftarkan melayakan anda untuk mendapat dua tahun percuma cukai jalan! Banyak boleh jimat kan?\nApa yang penting, kedua-dua model ini memastikan anda selamat dan selesa di atas jalan, tanpa perlu risau berlakunya kes terbang seperti yang menimpa beberapa model kereta terbang yang berlaku baru-baru ini.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nSpeed Twin\ntriumph\nTriumph Motorcycles \n\nTriumph Bonneville Speed Twin 2019 Diperkenalkan! \n\n\nPosted on December 5, 2018 by Zarul Faiz \n\n\n\n\nMotosikal Triumph Bonneville Speed Twin 2019 telah pun diperkenalkan.\nIa dilengkapi dengan pengendalian serta enjin berprestasi tinggi, dan juga rupa paras retro.\nMotosikal ini mengambil ilham daripada motosikal berprestasi tinggi pertama keluaran Triumph, iaitu model Speed Twin 1937.\n\n\nMotosikal Triumph Bonneville Speed Twin 2019 telah pun diperkenalkan setelah ianya didedahkan terlebih dahulu kepada para pengedar sewaktu Persidangan Pengedar Global pada bulan Oktober yang lalu.\nModel Triumph Bonneville Speed Twin 2019 ini telah mengambil ilham daripada motosikal Speed Twin 1937 yang asal  motosikal berenjin parallel-Twin berprestasi tinggi pertama keluaran Triumph. Dan dengan itu, motosikal baharu ini adalah sebuah model Bonneville T120 yang dipertingkatkan.\nNamun, ianya bukanlah hanya sekadar sebuah model T120 yang dilengkapi dengan bahangian-bahagian baharu sahaja. Penggayaannya adalah daripada motosikal Street Twin 2019 yang baharu, tetapi, motosikal Speed Twin ini menggabungkan praktikaliti model T120 dengan prestasi yang ada pada model Thruxton R.\n\nTriumph telah memberikan penumpuan yang teliti terhadap tahap pengendalian motosikal ini. Dan dengan itu, motosikal Speed Twin ini didatangkan dengan kerangka baharu, yang mana ianya berdasarkan kepada kerangka model Thruxton R. Bahagian hadapannya dikendalikan oleh fork kartrij. Penyerap hentakan belakang bergandanya pula telah dilaras untuk pramuatan. Rodanya pula adalah roda aluminium 17 inci yang dilitupi dengan tayar Pirelli Rosso Corsa 3. Angkup empat omboh Brembo mengendalikan daya henti bagi bahagian hadapan.\nPosisi duduknya lebih menegak berbanding motosikal Thruxton, tetapi lebih sporty berbanding motosikal T120 yang biasa. Ciri ergonomiknya mungkin tampak agresif, namun, pelananya hanyalah setinggi 807mm.\nMenjana motosikal ini adalah enjin High Power (HP) 1,200cc, tetapi, ia juga telah dikemaskini. Triumph telah merombak semula enjinnya itu dengan menambah sebuah penutup cam magnesium, klac baharu, serta penutup sisi. Pengemaskinian ini telah berjaya mengurangkan beratnya sebanyak 2.5kg. Secara keseluruhannya, motosikal Speed Twin yang baharu ini adalah 10 kilogram lebih ringan berbanding model Thruxton, dengan berat bersih 196kg.\n\nIa kini mempunyai kuasa sehingga 96hp dan menghasilkan 112Nm tork. Motosikal Speed Twin ini juga dilengkapi dengan pendikit Ride-by-Wire, tiga mod penunggangan, kawalan cengkaman, dan ABS.\nHarganya masih belum didedahkan, jadi, teruskan bersama kami untuk mengetahuinya pada masa yang akan datang!\n\nAdvertisements",
        "F4\nF4 Claudio\nmv agusta \n\nMV Agusta F4 Claudio 2019 Diperkenalkan! RM345,280 \n\n\nPosted on October 22, 2018 by Zarul Faiz \n\n\n\n\nEdisi terakhir bagi motosikal superbike F4 telah pun dikeluarkan dalam bentuk model MV Agusta F4 Claudio 2019.\nDilengkapi dengan bahagian buatan karbon fiber dengan kemasan berwarna emas, model F4 Claudio mampu menghasilkan 212hp dan 115Nm tork.\nHanya 100 unit akan dijual dengan tanda harga $83,000 (RM345,280) untuk pasaran Amerika Syarikat.\n\n\n\nSeperti mana yang telah diketahui oleh para penggemarnya, model utama bagi jenama MV Agusta telah sampai ke penghujung jalannya, dan pengeluar motosikal premium dari Itali itu akan meraikannya dengan meriah, dengan model F4 yang terakhir ini. Motosikal MV Agusta F4 Claudio 2019 ini dihasilkan sebagai penghormatan kepada susur galurnya yang menakjubkan serta pada penciptanya, Claudio Castiglioni.\n\nJentera menawan dan amat terhad ini akan dihasilkan sebanyak 100 unit sahaja bagi pasaran seluruh dunia dan bagi mereka yang berminat untuk memiliki model MV Agusta F4 Claudio 2019 ini perlu bersiap sedia untuk mendapatkannya dengan pantas dan juga membelanjakan jumlah wang yang besar memandangkan harganya telah ditetapkan pada $83,000 (RM345,280) untuk pasaran Amerika Syarikat.\n\nMelambangkan gabungan muktamad antara prestasi sejati dengan karya seni bergerak, model MV Agusta F4 Claudio ini dilengkapi dengan teknologi terkini dan daya kuasa dari syarikat Varesini ini. Dilengkapkan dengan enjin yang sama yang boleh didapati pada model F4 RC, model edisi khas ini mampu menghasilkan sehingga 212hp dan 115Nm tork daripada enjin empat selari 998cc-nya.\n\nIanya menghasilkan 212hp dan RPM maksimum sehingga 14,200rpm, yang memacu motosikal MV Agusta F4 Claudio 2019 ke tahap kelajuan tertinggi sehingga 302km/j! MV Agusta mampu mencapai tahap ini dengan adanya sistem penuh ekzos perlumbaan berganda yang amat menggiurkan, yang telah dihasilkan oleh pakar ekzos, SC-Project.\n\nSebagai sebahagian daripada ucap selamat tinggal buat model ini, jabatan Reparto Corse MV Agusta memutuskan untuk mempertingkatkan lagi motosikal dengan memperkenalkan port ekzos dan lohong masukan utama yang baharu pada enjin yang sudah cukup berkuasa ini. Dengan ini, ianya telah mempertingkatkan dinamik keseluruhan bendalir motosikal, mengurangkan geseran, dan menghasilkan lebih bayak kuasa dengan penambahan cam saduran DLC (Diamond Like Coating) beserta shift fork.\n\nCukup di sini untuk bahagian dalamannya, mari kita bincangkan bahagian luarannya pula. Dilitupi dengan panel badan karbon fiber yang menggiurkan, kemasan berwarna hitam dan emasnya itu amat secocok sekali dengan roda karbon fiber sepenuh beserta pakej suspensi berwarna keemasan yang didatangkan oleh sifu penyerap hentakan, hlins.\n\nDan dengan keseluruhan kit perlumbaan yang disertakan, motosikal MV Agusta F4 Claudio 2019 hanyalah seberat 175kg (bersih) dan ini membayangkan yang ianya mempunyai daya pemecutan yang besar, pengendalian yang hebat, beserta nisbah kuasa-ke-berat yang amat mengagumkan. Untuk daya hentinya, MV Agusta melengkapkan motosikal ini dengan kelengkapan terkini dari Brembo, cakera brek berganda 320mm dengan angkup jejari monobloc empat omboh Stilema.\n\nSpesifikasi yang lain termasuklah:\n\nSistem kawalan cengkaman bantuan IMU dengan lapan tahap.\nSistem pencucuhan-suntikan Berintegrasi MVICS.\nMV EAS 2.0 (pertukaran ke gear lebih tinggi dan rendah bantuan secara elektronik).\nABS dwi saluran Bosch 9 PLUS dengan mod perlumbaan.\nRear Wheel Lift-up Mitigation.\nPendikit Ride-by-Wire.\nBerbilang bahagian buatan titanium.\n\n\nPersoalannya kini, dengan MV Agusta mengucapkan selamat tinggal kepada rangkaian F4, akan munculkah sebuah motosikal superbike yang baharu dalam masa yang terdekat? Barang kali kita terpaksa menunggu sedikit untuk mendapatkan jawapan tersebut, mungkin pada tahun 2020 nanti? Teruskan setia bersama kami di MotoMalaya untuk perkembangan terkini segenap dunia permotoran.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMV Agusta Persembahkan Dragster 800 RR Pirelli\n\nAdvertisements",
        "Africa Twin\nBoon Siew Honda\nBSH\nHonda \n\nWarna Baharu Buat Honda Africa Twin 2018  Matt Ballistic Black Metallic! \n\n\nPosted on October 26, 2018 by Zarul Faiz \n\n\n\n\nBoon Siew Honda (BSH) telah memperkenalkan pilihan warna serba baharu buat model Honda Africa Twin 2018 mereka.\nWarna Matt Ballistic Black Metallic yang baharu memperagakan daya tarikan yang lebih anggun dan menawan sesuai bagi penunggangan dalam bandar.\nPilihan warna baharu ini hanya disediakan bagi model standard yang datang dalam sama ada transmisi Manual atau DCT, bermula dari harga RM69,999 (harga asas, tidak termasuk SST).\n\n\n\nBoon Siew Honda (BSH) dengan bangganya telah mengumumkan kehadiran pilihan warna baharu buat jentera adventure touring mereka, model Honda Africa Twin 2018. Model standard bagi motosikal Africa Twin kini boleh didapati dalam pilihan warna yang anggun serta menawan, yang telah diberi nama, Matt Ballistic Black Metallic, dan ianya saling tidak tumpah seperti KITT dari rancangan televisyen 80-an, Knight Rider, atau pesawat Lockheed SR-71 Blackbird.\n\nPilihan warna yang baharu ini menawarkan daya tarikan yang lebih tidak ketara dan pada masa yang sama, amat bergaya yang seiringan dengan prestasi Africa Twin bagi mereka yang ingin menunggang jentera ini sekitar bandar dan juga jalan raya bandaraya seadanya. Tidak syak lagi anda pasti tidak kelihatan janggal di kawasan seperti Bangsar apabila tiba menunggangi jentera ini.\n\nJangan terpedaya dengan rupa paras baharunya kerana model Africa Twin ini masih dijana oleh enjin parallel-twin, sejukan cecair, 998cc, yang mampu menghasilkan sehingga 94hp pada 7,500rpm dan 99Nm tork maksimum pada 6,000rpm. Digandingkan casis dan panel badan yang teguh, ia boleh membawa anda ke mana sahaja, pada bila-bila masa.\n\nPilihan warna yang baharu ini disediakan bagi model Honda Africa Twin Standard, yang mana ianya ditawarkan dalam dua varian yang berbeza: Transmisi Manual dan DCT (Dual Clutch Transmission). Bagi model Adventure Sports pula, pilihan warna Tricolor masih disediakan.\n\nBagi mendapatkan maklumat yang lebih lanjut, anda boleh kunjungi bilik pameran Honda Big Wing yang berhampiran, atau layarilah di atas talian di www.honda-bigwing.com.my.\nHonda Monkey Buat Kemunculan Semula!  Dari RM13,999\n\nAdvertisements",
        "BERITA TEMPATAN\nMoto Malaya \n\nPantas Dan Tidak Gentar: Kami Menemubual Bee, Salah Seorang Pelumba Superbike Wanita Paling Berjaya Di Malaysia \n\n\nPosted on January 8, 2019 by Zarul Faiz \n\n\n\nPerlumbaan adalah satu tugas yang serius. Ia memerlukan persiapan dan dedikasi yang bertahun lamanya hanya untuk berada di atas grid, tetapi untuk menjadi juara, seseorang itu perlu memberikan fokus yang sepenuhnya. Jadi tidak hairanlah jika kita bertanggapan yang seorang juara itu akan melakukan persediaan bertahun-tahun lamanya hanya untuk menaiki anak tangga teratas podium, seperti mana yang telah dilakukan oleh Marc Marquez sejak dia berusia tiga tahun.\n\nTetapi, kadang kala, akan muncul seseorang yang tampak seperti tidak perlu berusaha dengan amat keras untuk menang, seperti seorang budak yang kita kenali pada zaman persekolahan, yang sering ponteng kelas, tidur dalam kelas, tetapi masih lagi mendapat keputusan yang cemerlang. Seseorang yang luar biasa yang memenangi perlumbaan dengan mudah sekali.\nKredit kepada jurugambar\nDan dengan itu, benarkan saya untuk bercerita mengenai seorang pelumba handalan yang kecil molek, yang tampak seperti seseorang yang lebih obses dengan kuku, rambut, dan kecantikan kulitnya untuk berada di litar lumba yang kotor berminyak. Saya ingin bercerita mengenai Bee, yang tidak dapat dinafikan lagi merupakan salah seorang pelumba motosikal wanita paling berjaya di Malaysia. Dengan gelaran sedemikian, sudah pasti dia telah memenangi pelbagai jenis trofi, dan Bee, ada tidak kurang banyaknya.\n\nBee berjaya memenangi 10 perlumbaan pada tahun 2018, berada di atas podium sebanyak 12 kali, dan juga berjaya mendapat dua tempat lima teratas. Dia bertanding dalam MSF Super 1000 kategori wanita, kejohanan Ducati Desmo Cup, Kejohanan Sportsrider SBK Series, dan menduduki tempat pertama dalam MSF Superbikes Time Attack. Ianya satu pencapaian yang cukup mengagumkan memandangkan Bee hanya mula menunggang motosikal superbike pada tahun 2017.\n\nBee, yang mengemudi motosikal Ducati 959 Panigale, adalah anak perempuan salah seorang pengedar motosikal paling dikenali dalam negara, Ngo Yoke Kwang, atau lebih mesra dikenali sebagai Ah Kwang, pemilik Welly Sungai Buloh, sebuah syarikat yang mengendalikan wakil pengedar Ducati, KTM, Moto Guzzi, Aprilia, dan Yamaha. Dia bekerja dengan bapanya sebagai Pentadbir Selepas Jualan dan bertanggungjawab di atas pusat perkhidmatan mereka.\nKredit kepada jurugambar\nJadi, apa yang mendorongnya untuk menggantikan kasut tumit tingginya dengan sut kulit perlumbaan? Pelanggan saya sering mengajak saya menyertai penunggangan, dan selepas suatu ketika saya terasa geram sebab saya tidak dapat menunggang. Jadi, saya mendapatkan lesen menunggang saya dan mula mendapatkan bimbingan peribadi di Kompleks Sukan Permotoran Antarabangsa Melaka (Malacca International Motorsport Complex  MIMC), ujar Bee.\nKredit kepada jurugambar\nWalaupun ianya kedengaran seperti segalanya datang mudah bagi Bee, hakikatnya jauh berbeza. Ibu bapanya tidak begitu menggalakkan minatnya yang baharu itu. Saya perlu benar-benar meyakinkan mereka bahawa saya seorang penunggang yang selamat, saya perlu menunjukkan bahawa saya sentiasa menggunakan kelengkapan menunggang yang lengkap sewaktu menunggang. Dan saya tidak menunggang di atas jalan raya, saya rasa ianya terlalu merbahaya dan lebih suka menunggang di atas litar di mana akan ada orang yang akan membantu anda sekiranya anda jatuh, kata Bee.\nBee bersama ayah dan adik-beradiknya\nBee mengatakan bahawa ibu bapanya amat tidak menggalakkan minatnya itu, sehinggakan dia tidak percaya apabila ayahnya muncul di Litar Sepang sewaktu pusingan akhir kejohanan Ducati Desmo Cup 2018. Dia tidak pernah menghadiri mana-mana perlumbaan saya, jadi apabila dia muncul di situ dengan makanan dalam tangannya, saya terkejut. Di grid permulaan, anda boleh nampak yang dia gementar, tetapi dia ada memberikan tepukan pada belakang badan untuk galakan. Saya ingin mengucapkan terima kasih kepada ayah saya yang menjadikannya kenyataan, dia mungkin tidak menggalakkannya tetapi dia tetap menaja saya bagi setiap perlumbaan. Dia juga telah memberikan banyak nasihat berkenaan seni perlumbaan seperti bila untuk memintas, membrek, dan membantu saya membuat persediaan dari segi mental dan fizikal sebelum setiap perlumbaan.\n\nDalam perbualan kami, saya bertanya padanya apakah perkara yang paling sukar sebagai pelumba wanita, jawapannya telah membuatkan saya tergamam. Sudah semestinya haid!\nTahukah anda betapa sukarnya untuk menumpukan perhatian pada perlumbaan apabila anda ada kekejangan akibat haid? Ianya amat sukar, tetapi menjadikan kemenangannya jauh lebih manis.\nSaya juga ada tangan yang amat kecil jadi ianya membuatkan aksi menggenggam klac dan brek lebih memenatkan sewaktu perlumbaan. Saya cuba melaraskan tuilnya namun ia tidak banyak membantu.\n\nApakah nasihat yang dikongsikn oleh pelumba yang amat berbakat ini buat mereka yang ingin menunggang motosikal? Dia berkata, Saya belum berlumba dengan cukup lama bagi memberikan nasihat tetapi buat gadis-gadis yang ingin mula menunggang dan berlumba motosikal, nasihat saya, ikutlah naluri anda dan cubanya, cuma pastikan anda dapatkan bimbingan yang betul, dapatkan tunjuk ajar yang betul dan keluarlah dan berseronoklah.\nKredit kepada jurugambar\nTampaknya, dia telah mengecapi semua yang boleh dicapai oleh pelumba wanita di Malaysia selain daripada perlumbaan dirt biking, jadi, apa seterusnya untuk Bee? Saya tidak pasti lagi perlumbaan mana yang saya mahu sertai buat masa ini, tetapi saya ingin menunggang di litar luar negara seperti Philip Island atau Zhuhai, atau pun Buriram bagi menimba lebih banyak pengalaman.\nKredit kepada jurugambar\nWanita ini jelas sekali lebih berbakat berbanding kebanyakan lelaki tetapi ianya mungkin sekali kerana dia tidak gentar dalam apa yang dia lakukan dan pada masa yang sama tidak lupa untuk bersuka ria. Muat naik media sosialnya menunjukkan pendekatannya pada kehidupan, dia tidak terlalu mengambil serius mengenainya tetapi pada masa yang sama memberikan sepenuh usahanya. Dan keputusan yang telah diperolehinya di atas litar menjadi buktinya.\nKredit kepada jurugambar\nRakan sekerja saya merumuskan dengan sempurna sekali sewaktu saya memberitahunya bahawa saya baharu sahaja kembali dari menemuramah Bee, Dia pantas dan tidak mengenal erti gentar!\nMotoMalaya dan Bikesrepublic.com mengucapkan selamat maju jaya bagi musim perlumbaan Malaysia yang akan datang.\n\n\n\n\n\n\n\n\nKredit kepada jurugambar\n\n\n\n\n\nKredit kepada jurugambar\n\n\n\n\n\nKredit kepada jurugambar\n\n\n\n\n\nKredit kepada jurugambar\n\n\n\n\n\n\n\n\nKredit kepada jurugambar\n\n\n\n\n\n\n\n\nKredit kepada jurugambar\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nBee bersama ayah dan adik-beradiknya\n\n\nAdvertisements",
        "BERITA ANTARABANGSA\nMoto Malaya\nYamaha \n\nMarco Melandri Umum Persaraan Di Usia 36 Tahun \n\n\nPosted on July 10, 2019 by Amirul Azreen \n\n\n\nLima kali juara dunia MotoGP dan kini sedang beraksi di Kejuaraan Superbike Dunia (WSBK), Marco Melandri, mengumumkan persaraan daripada arena perlumbaan dua roda.\nPelumba berusia 36 tahun itu mengumumkan bahawa dia bakal melabuhkan tirai kariernya sebaik musim WSBK berakhir hujung tahun ini dalam satu sidang media yang diadakan di Milan, Itali, semalam.\n\nMelandri bergelut sejak menyertai pasukan GRT Yamaha musim ini  yang menggunakan jentera Yamah R1  setelah kehilangan tempat di Ducati pada 2018 yang menyaksikan posisinya digantikan dengan Alvaro Bautista.\nDia kini menduduki tempat kesembilan dengan saigan berbaki lima pusingan dengan pencapaian terbaiknya adalah di Philip Island dan Jerez apabila muncul pelumba ketiga terbaik.\nKeputusan ini amat berat untuk dilakukan. Saya telah fikir sedalam-dalamnya dan sebelum perlumbaan di Imola, saya memutuskan untuk menamatkan karier saya di hujung musim 2019, jelasnya.\nMelandari meninggalkan saingan MotoGP pada 2015 ketika itu bersama pasukan Aprilia selepas lapan pusingan. Dia kemudiannya dipikat Ducati bagi saingan WSBK 2017.\nSebelum ini, Melandri pernah menamatkan aksi MotoGP 2005 di tempat kedua  bersama pasukan Gresini Honda  di belakang juara, Valentino Rossi dan pernah mewakiki Ducati dan Hayate (kini dikenali sebagai Forward Racing).\nKetika Melandri berhenti daripada MotoGP buat kali pertama pada 2010 dan sertai WSBK pada tahun berikutnya, dia berjaya menamatkan saingan di kedudukan kedua bersama pasukan Yamaha.\nAdvertisements",
        "BERITA TEMPATAN\nMoto Malaya \n\nPatuh 5 Perkara Ini Jika Anda Mahu Ke Thailand \n\n\nPosted on March 11, 2019 by Amirul Azreen \n\n\n\nRakyat Malaysia yang bercadang untuk masuk ke Thailand menggunakan motosikal atau kereta diingatkan untuk mengikuti lima peraturan penting.\nPejabat Konsul Malaysia di Songkhla, Thailand telah melancarkan kempen kesedaran terutamanya buat rakyat Malaysia yang kerap kali ke Thailand.\nKempen tersebut bertujuan untuk memberi kesedaran terutamanya kepada penunggang motosikal, pemandu kereta dan pelancong Malaysia agar tidak melakukan sesuatu sehinggakan berdepan tindakan undang-undang.\nBerikuat lima peraturan yang harus dipatuhi rakyat Malaysia:\n\n1)Dilarang merokok di 26 kawasan pantai popular\nFebruari lalu, kerajaan Thailand telah mengharamkan orang ramai daripada menghisap rokok di 26 kawasan pantai. Sekiranya didapati bersalah, pesalah akan dikenakan denda 100,000 Baht atau satu tahun penjara.\n\n2) Dilarang menghisap rokok elektronik atau vape\nPihak berkuasa Thailand memandang serius larangan membawa rokok elektronik dan sekiranya dicekup, pesalah akan berdepan lima hingga 10 tahun penjara!\n\n3) Dilarang menggunakan walkie-talkie yang tidak berdaftar\nBaru-baru ini seorang rakyat Malaysia berdepan nasib malang apabila dipenjarakan ekoran didapati membawa walkie-talkie yang tidak berdaftar.\nWan Mohd Amirul Adib, yang bertugas sebagai pemandu pelancong ditahan pihak berkuasa Thailand ekoran kesalahan membawa alat terbabit.\n\n4) Wajib mendaftarkan kenderaan (motosikal/kereta)\nSelain perlu memiliki lesen yang sah, anda perlu mendaftarkan kenderaan sebelum memasuki Thailand.\n\n5) Beli insurans perlindungan kenderaan\nKebiasaannya, insurans yang dibeli apabila memasuki Thailand adalah insurans orang ketiga (third party insurance) namun jika ada sebarang kejadian berlaku, insurans ini tidak akan memberi pampasan sepenuhnya dan nilai perlindungan hanyalah THB80,000 (RM10,302).\nJadi orang ramai dinasihatkan untuk membeli insurans komprehensif (first party insurance) kerana nilai perlindungan adalah diantara THB600,000 (RM77,271) hingga THB1,000,000 (RM128,000).\nDinasihatkan agar semua rakyat Malaysia mengikuti peraturan ditetapkan agar insiden yang tidak diingini dapat dielakkan daripada berlaku.\nAdvertisements",
        "BERITA ANTARABANGSA\nMoto Malaya\nmotogp \n\nKalau Marquez Atau Rossi Yang Buat, Mereka Akan Terlepas  Crutchlow \n\n\nPosted on April 1, 2019 by Amirul Azreen \n\n\n\nHarapan Cal Crutchlow untuk menaiki podium semalam tidak menjadi kesampaiana apabila dikenakan tindakan penalti susulan melakukan kesalahan jump start.\nPelumba pasukan LCR Honda itu mendakwa rakaman video tersebut jelas menunjukkan dia bergerak kurang satu sentimeter sebelum perlumbaan dilepaskan.\n\nhttp://motomalaya.net/blog/wp-content/uploads/2019/04/0pceJMEKacHSiTXn.mp4\n(SUMBER: Twitter MotoGP)\nDia menegaskan pergerakan tersebut berlaku ketika dia cuba mengimbangkan motosikal menggunakan jari kakinya sementara tangannya masih tidak melepaskan klac.\nJika meliht kepada rakaman sisi, jelas menampakkan saya bergerak kurang satu sentimeter.\nSaya sekadar mengimbangkan badan dengan jentera tetapi pegawai perlumbaan mengatakan saya melakukan jump start.\nKeputusan mereka sangat mengarut,tegasnya.\nMenurut peraturan Artikel 1.18 seksyen 14, sekiranya Crutchlow bergerak dan berhenti sebelum lampu dipadam, dia mungkin akan terlepas daripada hukuman.\nCrutchlow turut mempersoalkan perlantikan bekas tiga kali juara dunia, Freddie Spencer yang mengambil alih jawatan Pengerusi Panel Perlumbaan FIM MotoGP musim ini.\nDia memiliki pengalaman dalam sukan permotoran jadi seharusnya dia lebih faham situasi sebegini. Minggu depan ketika sesi perjumpaan bersama Suruhanya Keselamatan, para pelumba lain akan ketawa besar terhadap keputusan ini.\nSaya juga berasakan sekiranya insiden ini dilakukan oleh Marc Marquez, Velantino Rossi atau Andrea Dovizioso, mereka akan terlepas. Itulah hakikatnya,tambahnya lagi.\nAdvertisements",
        "BERITA ANTARABANGSA\nMoto \n\nPemandu Kereta Langgar Belakang Motosikal, Salahkan Penunggang Motosikal \n\n\nPosted on April 23, 2019 by Zarul Faiz \n\n\n\n\nSeorang pemandu kereta telah melanggar belakang motosikal yang telah berhenti.\nNamun, pemandu berkenaan telah menyalahkan penunggang motosikal terbabit.\nVideo ini kini telah menjadi tular.\n\n\nSebuah kereta telah melanggar belakang sebuah motosikal, menyebabkan penunggang dan motosikal terjatuh, tetapi, pemandu kereta berkenaan enggan mengakui kesilapannya.\nInsiden ini telah terjadi di Singapura. Satu pos yang telah dimuat naik dalam laman Facebook ROADS.SG telah menerangkan yang insiden ini terjadi di simpang tiga Teban Market dan Teban Gardens Road.\nBerdasarkan satu video yang telah dihantar oleh Lim YK, motosikal itu telah berhenti buat satu ketika di simpang tiga berkenaan. Dia sedang menunggu giliran untuk memasuki jalan.\n\nDatang sebuah kereta dengan nombor plet SLF5020K yang telah melanggar bahagian kiri belakang motosikal berkenaan, mengakibatkan motosikal tersebut terjatuh. Nasib baik penunggang berkenaan memegang kemas brek motosikalnya, kerana jika tidak, penunggang dan motosikal tersebut sudah pasti akan jalan utama dan bertembung dengan sebuah bas.\nNamun yang lebih menggeramkan lagi adalah pemandu kereta berkenaan telah menyalahkan penunggang motosikal, mengatakan ianya salah penunggang terbabit dan enggan mengakui kesilapannya.\nVideo yang telah dikongsi pada laman berkenaan telah menjadi tular dan pemandu kereta berkenaan menerima cemuhan ramai. Ada yang mengatakan dia barang kali sedang menggunakan telefon. Ada juga yang mengatakan yang dia mungkin beranggapan motosikal telah pun memasuki laluan utama dan tidak lagi ada di situ.\nWalau apa pun jua alasannya, yang pasti, pemandu kereta tersebut memandu dalam keadaan yang leka, tidak peka dengan persekitarannya. Dan ini bukannya satu perkara yang luar biasa. Acap kali kita telah kita perhatikan, pemandu kenderaan empat roda mudah terleka sewaktu memandu, tidak peka dengan keadaan sekeliling mereka, membawa bahaya buat diri mereka dan juga pengguna jalan raya yang lain.\nHarap-harapnya pemandu berkenaan akan menerima balasan yang setimpal di mata undang-undang.\nAdvertisements",
        "790 Adventure\n790 Adventure R\nKTM \n\nKTM 790 Adventure 2019 Dan KTM 790 Adventure R 2019 Akan Dilancarkan! \n\n\nPosted on March 5, 2019 by Zarul Faiz \n\n\n\n\nKami telah diberi peluang keemasan untuk menunggang uji model KTM 790 Adventure dan KTM Adventure R di Maghribi pada minggu ini.\nKedua-dua motosikal ini telah diperkenalkan sewaktu EICMA 2018.\nKedua-dua motosikal ini menambah lagi kepada rangkaian 790 yang turut didiami oleh model 790 Duke.\n\nMotosikal KTM 790 Adventure 2019 dan KTM 790 Adventure R 2019 telah diperkenalkan sewaktu acara EICMA 2018 pada bulan November yang lalu. Kemunculan model-model ini meluaskan lagi rangkaian 790, berikutan pelancaran model 790 Duke di Malaysia pada bulan Jun 2018.\nOleh kerana kedua-dua buah model 790 ini masih belum dilancarkan secara rasminya di seluruh dunia, tiada siapa yang berpeluang untuk menunggang ujinya, sehinggalah sekarang. Laman saudara kami, BikesRepublic.com akan mendapat peluang keemasan untuk menunggang uji kedua-dua buah motosikal ini di Pelancaran Media Antarabangsa yang akan diadakan di Maghribi, ehsan KTM Malaysia.\nBuat sementara waktu ini, kami akan terangkan serba sedikit mengenainya.\nEnjin\nKedua-dua buah motosikal ini menggunakan enjin parallel-Twin ultra kompak 799cc LC8c yang sama seperti motosikal 790 Duke. Bagaimana pun, dengan tersematnya nama Adventure pada kedua-dua motosikal ini bermakna ianya mempunyai kebolehan offroad, dan dengan itu, mempunyai penalaan enjin yang berbeza. Di mana motosikal 790 Duke menghasilkan 103hp dan 87Nm, enjin motosikal Adventure menghasilkan 94hp dan 88Nm.\nEnjin LC8c\nKTM 790 Adventure\nModel 790 Adventure ini lebih kepada motosikal dwi-sukan yang cenderung jalan raya. Dan oleh kerana itu, ia didatangkan dengan ruang gerakan suspensi yang lebih pendek berbanding model 790 Adventure R (200mm vs. 240mm), walaupun ianya lebih tinggi berbanding 790 Duke (200mm vs. 140mm hadapan/150mm belakang). Perubahan pada suspensi ini juga memberikannya ketinggian pelana 850mm.\n\nForknya tidak boleh dilaras manakala penyerap hentakan belakangnya boleh dilaras untuk pra muatan sahaja. Roda hadapan 21 inci dan roda belakang 18 inci telah dilitupi dengan tayar Avon Trailrider.\nSelain daripada suspensinya, ia juga memiliki kapasiti bahanapi 20 liter. Daripada membesarkan lagi tangki bahanapinya, minyak petrol tambahannya itu terletak rendah di hadapan enjin. Dengan begini, motosikal ini mengekalkan pusat graviti yang rendah. Tangki bahanapi rendah ini berketahanan impak.\nKTM 790 Adventure R\nMotosikal 790 Adventure R adalah motosikal dwi-sukan yang lebih cenderung kepada penunggangan off-road. Dan dengan itu, KTM telah melengkapkannya dengan suspensi dengan ruang gerakan yang lebih panjang. Selain itu, ianya merupakan satu-satunya model 790 KTM yang memiliki suspensi boleh dilaras sepenuhnya. Penyerap hentakan belakangnya boleh dilaras untuk pra muatan pegas bagi pemampatan kelajuan rendah dan tinggi, dan juga untuk redaman lantunan. Bahagian fork pula, boleh dilaras untuk pemampatan dan redaman lantunan.\n\nSuspensi 790 Adventure R ini memiliki ruang gerakan sebanyak 240mm bagi kedua-dua bahagian hadapan dan belakang. Oleh kerana itu, ketinggian pelananya berada pada ketinggian 880mm.\nModel ini juga menggunakan roda hadapan 21 inci dan roda belakang 18 inci, tetapi, ianya didatangkan dengan tayar Metzeler Karoo 3.\nMotosikal KTM 790 Adventure R ini juga dilengkapi dengan kapasiti bahanapi 20 liter dan memiliki tangki bahanapi yang dipasang sama seperti model 790 Adventure.\nTeruskan setia bersama kami untuk laporan penuh tunggang uji dan videonya nanti!\nAdvertisements",
        "BERITA TEMPATAN\nMoto Malaya \n\nROVR: Stesen Minyak Bergerak Pertama Malaysia \n\n\nPosted on June 16, 2019 by Amirul Azreen \n\n\n\nPetroliam Nasional Berhad (PETRONAS) memperkenalkan ROVR, stesen minyak bergerak pertama negara. Servis inovatif terbaru daripada Petronas Dagangan Berhad (PDB) ini menawarkan servis mengisi minyak yang selamat dan lancar bagi kenderaan persendirian dan komersil.\nROVR telah pun menawarkan khidmat mereka kepada pelanggan komersil sejak Oktober 2018 dan sehingga kini telah menawarkan lebih 1 juta liter minyak. ROVR kini bersedia untuk memenuhi kehendak pelanggan yang lebih ramai dengan pertambahan trak ROVR.\n\nOrang ramai akan berpeluang untuk merasai inovatif terbaru ini apabila ROVR bakal berada di kawasan tumpuan. ROVR juga akan membawakan minyak terbaru, PETRONAS Primax95 dengan Pro-Drive.\nDi PDB, kami memberi penekanan terhadap memahami kehendak pelanggan dan menawarkan penyelesaian progresif terhadap permintaan harian mereka. ROVR menawarkan pengalaman mengisi minyak berbeza dan kami teruja kerana dapat membawakan minyak PETRONAS kepada orang ramai.\n\nKami telah mendapat maklumbalas positif daripada pelanggan yang telah mencuba servis kami. Kami mahu pelanggan memulakan perjalanan yang lebih lancar, jelas Ketua Pegawai Eksekutif PDB, Dato Syed Zainal Abidin.\nAdvertisements",
        "BERITA TEMPATAN\nMoto Malaya \n\nDucati Multistrada Bakal Dapat Platform Enjin V4? \n\n\nPosted on July 13, 2019 by Amirul Azreen \n\n\n\nTimbul desas desus mengatakan Ducati Multistrada bakal mendapat suntikan enjin V4 seperti Panigale dan Streetfighter bagi tahun 2020.\nMedia German, Motorrad mendakwa sebuah jentera Ducati Multistrada dilihat telah menjalani sesi percubaan di sekitar kilang Borgo Panigale.\nMotorrad turut mendakwa bentuk keseluruhan jentera terbabit seakan menyamai rekaan sedia ada namun sayangnya tiada gambar yang dapat dipamerkan.\nBagaimanapun, Motorrad melaporkan terdapat beberapa ciri terbaru yang diperkenalkan antaranya Ducati Advanced Rider Assistance System (ARAS) yang bertindak mengesan keadaan sekeliling terutamanya kenderaan lain yang mungkin berada di kedudukan titik buta penunggang.\nTatkala Ducati sibuk menjodohkan Panigale, Streetfighter dan kini Multistrada dengan enjin V4 adakah ini bermakna pengeluar motosikal Itali iti bakal memberhentikan penggunaan enjin V2?\n\n\nAdvertisements",
        "BERITA TEMPATAN\nHyundai\nMoto Malaya \n\nHyundai Elantra Tampil Dengan Rekaan Baharu! \n\n\nPosted on April 19, 2019 by Amirul Azreen \n\n\n\nHyundai Sime Darby Motors telah merasmikan Hyundai Elantra dengan rekaan terbaru di Pusat 3S Hyundai Jalan Klang Lama, hari ini.\n\nTampil dengan rekaan dalaman dan luaran yang telah direvolusikan, pelancaran model tersebut dilihat akan terus memperkuatkan jenama Hyundai dalam segmen pertengahan kenderaan penumpang.\n\nTawaran harga yang kompetitif  RM109,888  memberi pilihan yang lebih pelbagai dalam pembelian kereta.\nElantra kekal sebagai pesaing utama dalam segmen C ekoran memiliki rekaan bergaya, enjin berprestasi tinggi dan ciri-ciri yang canggih.\nKami yakin rekaan yang tampak moden, sporty dan elegan ini akan menarik perhatian setiap peringkat umur,  kata Pengarah Urusan HSDM, Low Yuan Lung.\n\nModel 2.0L Executive didatangkan dengan enjin sama seperti model sebelum ini; 2.0 liter 4 silinder yang mampu menghasilkan 152PS pada 6,200 rpm.\nAntara ciri-ciri yang boleh didapati:\n\nAnti-lock Braking System (ABS)\nBrake Assist System (BAS)\nElectronic Brake Force Distribution (EBD)\nTraction Control System (TCS)\nElectronic Stability Control (ESC)\nVehicle Stability Management (VSM)\n\nDi samping itu, Hyundai turut menawarkan waranti 5 tahun atau 300,000km (mana yang capai dahulu).\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto\nRali Dakar\nRali Dakar 2020 \n\nRali Dakar 2020 Akan Dianjurkan Di Arab Saudi \n\n\nPosted on April 17, 2019 by Zarul Faiz \n\n\nToby Price sewaktu Dakar 2019\n\nPerlumbaan Rali Dakar akan berpindah ke Arab Saudi bermula tahun 2020.\nPerubahan ini bertitik tolak daripada kebimbangan berkenaan dengan politik dan kewangan di Amerika Selatan.\nSatu sidang akhbar akan diadakan pada 25 April bagi menjelaskan lagi mengenai pertukaran tersebut.\n\n\nPerlumbaan Rali Dakar akan berpindah ke Arab Saudi bermula pada tahun 2020, setelah spekulasi yang berbulan lamanya.\nKhabar angin mengenai berakhirnya siri perlumbaan di Amerika Selatan telah bermula dalam masa beberapa minggu selepas tamatnya perlumbaan bagi edisi 2019. Terdapat juga desas desus mengatakan yang perlumbaan ini bakal pulang ke ke benua asalnya di Afrika, tetapi di bahagian selatan. Sejurus selepas itu, ada satu pos di Instagram yang mendakwa bahawa negara Arab Saudi sedang melobi hak untuk menganjurkan perlumbaan tersebut.\nDan dakwaan tersebut akhirnya telah disahkan oleh sebuah pos laman Facebook rasmi Dakar Rally.\n\nBenua Afrika telah menjadi tuan rumah bagi perlumbaan rali berkenaan sejak mula lagi namun ketidakstabilan politik di negara Mauritania telah menyebabkan pembatalan perlumbaan bagi tahun 2008. Pihak penganjur memutuskan untuk memindahkan perlumbaan itu ke benua Amerika Selatan, di mana perlumbaan tersebut diadakan merentasi negara Argentina, Bolivia, dan Peru.\nBagaimana pun, kebimbangan berkenaan keadaan politik dan kewangan telah menghantui perlumbaan Rali Dakar ini, menyebabkan ianya hanya diadakan di Peru pada awal tahun ini.\nPada ketika itulah bermulanya tiupan khabar angin mengatakan yang perlumbaan ini mungkin kembali ke benua Afrika, namun akan dianjurkan di negara Afrika Selatan, Namibia, Angola, dan Botswana, dan bukannya wilayah utara yang bersejarah.\nNamun, satu pos Instagram oleh seorang peserta telah mendakwa yang Arab Saudi bakal menjadi tuan rumah yang seterusnya. Perlumbaan rali ini akan meliputi sebahagian daripada 3.6 juta kilometer per segi kawasan padang pasir Arab.\nPenganjur Rali Dakar, Amaury Sport Organization (ASO), telah mengesahkan yang mereka telah memeterai perjanjian lima tahun bersama Arab Saudi. Negara berkenaan kini akan menyertai negara Qatar, Oman, dan Emiriyah Arab Bersatu sebagai destinasi sukan permotoran di Semenanjung Tanah Arab.\nSatu sidang akhbar akan diadakan pada 25 April bagi memberikan maklumat tambahan mengenai perlumbaan Rali Dakar 2020.\nAdvertisements",
        "BERITA ANTARABANGSA\nMoto Malaya\nmotogp \n\nKTM Tidak Akan Beralih Ke Chasis Aluminium, Pierer Kritik Ducati \n\n\nPosted on May 15, 2019May 15, 2019 by Amirul Azreen \n\n\nSumber: KTM Factory Racing @ Twitter\nKetua Pegawai Eksekutif KTM, Stefan Pierer menegaskan pihaknya tidak akan berputus asa dengan penggunaan rangka steel trellis di samping mengkritik tindakan Ducati yang tidak lagi menggunakan rekaan sama pada 2012.\nPengeluar motosikal Austria itu merupakan pasukan tunggal dalam saingan MotoGP musim ini nyang tidak menggunakan chasis aluminium twin-spar konvensional.\nDucati juga pernah menggunakan chasis rangka besi apabila mereka menyertai MotoGP pada 2003 dan berjaya muncul juara keseluruhan dengan pelumba, Casey Stoner.\nBagaimanapun, Ducati meninggalkan teknologi rangka besi pada 2009 dan beralih ke penggunaan carbon-fibre sebelum bertukar ke chasis aluminium pada 2012 dengan harapan dapat mengurangkan kesukaran dihadapi pelumba, Valentino Rossi, ketika itu.\nMeskipun ada desas-desus mengatakan KTM akan beralih ke rangka aluminium pada masa akan datang, Pierer bertegas KTM tidak akan berganjak daripada penggunaan rangka steel trellis.\n\nJika kami mengikut jejak Ducati, kami akan tewas.\nKami terlibat dengan MotoGP hanya kerana dua faktor, pertama, kami mahu terus berinovasi dan kedua, kami mahu meningkatkan penjualan motosikal KTM.\nJentera MotoGP Ducati tidak ada sebarang kaitan dengan motosikal yang mereka jual di pasaran. Tengok sahaja pada statistik penjualan mereka  53,000 unit dijual pada 2018 berbanding KTM, 261,000 unit.\nMotto saya win on Sunday, sell on Monday! tegas Pierer.\nPierer turut berkata penggunaan rangka steel trellis adalah punca utam KTM mendominasi sukan Supercross (5 kejuaraan) dan rali Dakar (18 kejuaraan).\nKami mungkin memerlukan 10 tahun untuk berjaya tetapi saya yakin kami akan mendominasi MotoGP,tambahnya.\nAdvertisements",
        "BERITA TEMPATAN\nMoto Malaya \n\nPelancaran Rasmi Royal Enfield Super Meteor 650 Di Malaysia 29 Julai Ini \n\n\nPosted on July 25, 2023July 26, 2023 by Amirul Azreen \n\n\nRoyal Enfield Malaysia bakal melancarkan Royal Enfield Super Meteor 650 pada 29 Julai ini di Art Of Speed 2023 yang akan berlangsung di MAEPS, Serdang.\n\nPelancaran Super Meteor 650 itu amat dinantikan peminat cruiser klasik tempatan yang telah mengharapkan berita baik itu hadir sejak membuat penampilan sulung di EICMA pada penghujung tahun lalu.\nSuper Meteor 650 merupakan model ketiga yang digerakkan enjin parallel-twin 650cc keluaran Royal Enfield selepas Continental GT dan Interceptor.\n\nMeskipun dihidupkan enjin sama namun Super Meteor 650 dibangunkan dengan pelbagai komponen berbeza termasuk kerangka baharu, geometri suspensi yang berbeza, tangki yang direka semula serta swingarm serba baharu.\n\nPada masa sama, Super Meteor 650 juga merupakan model 650cc pertama yang dilengkapi dengan lampu LED penuh dan fork jenis USD. Bagaimanapun, ergonomik dan reka bentuk Super Meteor 650 ini mirip dengan Meteor 350.\n\nBagi pasaran global, Super Meteor 650 ini tampil dengan dua varian; Standard dan Tourer namun belum dipastikan sama ada kedua-dua varian ini akan dipasarkan di sini.\nApa pun, nantikan pelancaran rasmi untuk pasaran Malaysia pada 29 Julai ini. Seperti biasa, nantikan laporan penuh dari kami.\nAdvertisements",
        "BERITA TEMPATAN\nChia Motor PJ Kawasaki \n\nMalam Penghargaan Chia Motor PJ Kawasaki \n\n\nPosted on December 11, 2018 by Zarul Faiz \n\n\n\n\nMalam Penghargaan Chia Motor PJ Kawasaki diadakan bagi memberi penghormatan kepada mereka yang berjasa dalam membawa kejayaan buat pasukan berkenaan.\nPasukan tersebut berjaya merangkul kejohanan Pirelli Malaysia Superbike Championship 2018 bersama penunggang mereka, Azlan Shah Kamaruzaman.\nMereka turut memenangi kategori Kejohanan Pasukan.\n\n\nChia Motor PJ telah mengadakan satu acara istimewa yang diberi nama Malam Penghargaan Chia Motor PJ Kawasaki.\nAcara ini diadakan bagi meraikan kejayaan penunggang mereka, Azlan Shah Kamaruzaman dalam menggondoli kategori Superbike premier dalam kejohanan Pirelli Malaysia Superbike Championship 2018. Pasukan Chia Motor PJ Kawasaki juga turut merangkul takhta Kejohanan Pasukan.\n\nAcara bermula dengan pemilik Chia Motor PJ, Encik Keih Chia, mengucapkan terima kasih kepada para penaja dan penyumbang pasukan berkenaan. Ianya dimulakan dengan Dato Jeffrey Lim, Pengurus Besar dan Pengarah Kawasaki Motor (Malaysia) Sdn. Bhd. Keith menyatakan bahawa Kawasaki Malaysia memainkan peranan yang penting dalam kejayaan pasukan berkenaan sepanjang tahun. Motosikal Kawasaki Ninja ZX-10R adalah jentera pilihan Azlan Shah bagi mengatasi ke semua pencabarnya.\n\nSeterusnya adalah Kratos Motorsports Sdn. Bhd., pengedar rasmi sistem suspensi K-Tech di Malaysia. Kratos telah bekerjasama dengan Chia Motor PJ dalam membekalkan suspensi K-Tech buat pemilik motosikal yang inginkan teknologi suspensi dan pengendalian terbaik untuk motosikal mereka. Komponen suspensi K-Tech turut dilengkapkan pada jentera perlumbaan Azlan Shah.\n\nSatu anugerah penghargaan juga turut dihadiahkan kepada Bikes Republic dan Moto Malaya atas liputan kami mengenai perjalanan pasukan ini sepanjang musim kejohanan Pirelli Malaysia Superbike Championship 2018. Ianya satu penghargaan bagi kami kerana dapat melihat sendiri tahap profesionalisma pasukan berkenaan dalam menjalankan tugas mereka. Menerima anugerah tersebut dari Keith Chia adalah Editor Urusan, Keshy Dhillon.\n\nBerikutnya adalah encik Edmund Lim, Pengarah Octo Galaxy Sdn. Bhd., pengedar rasmi Eurol Lubricant. Eurol telah menaja minyak pelincir yang digunakan pada jentera Kawasaki Ninja ZX-10R milik pasukan berkenaan.\n\nAkhir sekali, satu anugerah penghargaan istimewa telah dihadiahkan kepada Azlan Shah Kamaruzaman. Keith berasa amat berbangga dengan catatan masa penunggang MSBK berkenaan sewaktu dia melayakkan diri di Petak Pertama bagi dua pusingan yang terakhir. Catatan masa 2:07.708s hanyalah 2 saat di belakang catatan masa yang dilakukan oleh penunggang WorldSBK sewaktu pusingan World Superbike Championship di SIC.\n\nKeith turut meluahkan rasa bangganya sebagai anak Malaysia kerana mempunyai sebuah pasukan yang meliputi pelbagai kaum dan agama bekerjasama dalam usaha untuk mengecapi pencapaian tertinggi.\n\nSejumlah pemilik Kawasaki turut menghadiri acara sebelah malam ini, walaupun dengan hujan yang lebat.\n\nAcara pada malam tersebut diteruskan dengan majlis makan malam, persembahan kugiran, dan cabutan bertuah.\n\nAdvertisements",
        "ducati\nMoto Malaya\nmotogp \n\nSesi Bual Bicara Bersama Gabriel Conti, Jurutera Telemetri Pasukan Ducati MotoGP \n\n\nPosted on February 15, 2019 by Zarul Faiz \n\n\nAndrea Dovizioso  Sumber imej: MotoGP.com\nKami telah berpeluang untuk duduk bersembang dengan Gabriel Conti, Jurutera Telemetri Pasukan Ducati MotoGP bagi mengetahui dengan lebih lanjut tentang bagaimana pasukan Ducati MotoGP menggunakan maklumat dan data yang ada.\nKami dapati bahawa perlumbaan ini bukan sekadar memulas pendikit sesuka hati.\nData yang dikumpulkan akan digunakan untuk penyediaan motosikal dan merancang strategi perlumbaan.\nKami telah berpeluang untuk duduk bersembang dengan Gabriel Conti, Jurutera Telemetri bagi pasukan pengilang Ducati MotoGP sewaktu pusingan MotoGP Malaysia yang lalu. Ducati telah menunjukkan prestasi yang memberangsangkan pada separuh kedua musim yang lalu.\nKita juga telah menyaksikan bagaimana penunggang pasukan berkenaan, Andrea Dovizioso dan Jorge Lorenzo mampu mengekalkan rentak yang pantas sepanjang perlumbaan, tetapi pada masa yang sama, tetap mempunyai cengkaman yang mencukupi pada tayarnya untuk mengerah seluruh kebolehannya pada lima pusingan yang terakhir. Adakah ianya kerana tayarnya? Atau kelengkapan elektroniknya?\n\nMotoMalaya (MM): Apakah strategi yang digunakan yang membolehkan para penunggang Ducati menunggang pada rentak yang tinggi sehingga penghujung perlumbaan? Adakah ianya kerana strategi elektroniknya?\nGabriel Conti (GC): Secara teknikalnya ianya bermula dari tayar kerana hanya ada sebuah pembekal tayar untuk semua pasukan. Kami perlu menganalisa tindak balas tayar dan dengan data berkenaan kami boleh mencari cara untuk menjaga tayar dengan lebih baik.\nDengan begitu banyak data yang ada kami boleh mengawal situasinya. Tidak seperti Formula 1, kami tidak boleh menukar strateginya sewaktu perlumbaan. Kami tidak boleh bercakap dengan penunggang (kerana tiada radio dua hala), kami tidak boleh menyampaikan data (ke motosikal), kami tidak boleh membaca data (dari motosikal). Oleh kerana itu, ianya amat penting untuk memulakan perlumbaan dengan data (yang kami ada). Kami putuskan strateginya sebelum bermulanya perlumbaan, supaya para penunggang tahu apa yang perlu mereka lakukan.\nPara jurutera akan mengkaji datanya sepanjang malam. Kami ada dua mesin automatik yang membuat perkiraan untuk tayar, kelengkapan elektronik, dan atur cara motosikal.\nSelebihnya terletak di tangan penunggang.\nTugas kami adalah menyediakan kelengkapan elektronik untuk motosikal supaya ianya tidak sekadar pantas untuk satu pusingan sahaja tetapi pantas sepanjang perlumbaan. Jadi, dalam lima pusingan terakhir dalam sesuatu perlumbaan, tayarnya akan mencukupi untuk didesak sehingga penghujung perlumbaan.\nKami mulakan dengan memperolehi dan menggunakan data dari sesi ujian pra musim dan menyediakan motosikal menggunakan data berkenaan pada permulaan musim. Semakin lama, semakin banyak data yang kami perolehi setiap kali motosikal berkenaan berlumba dan kami bangunkan lagi penyediaannya. Data yang telah kami simpan ini penting terutamanya sewaktu keadaan cuaca yang berbeza.\nSebagai contoh, jika hujan turun sepanjang hujung minggu dan sesi latihan tidak dapat dijalankan, kami sudah ada data yang boleh digunakan.\n\nWartawan lain: Bagaimanakah ia dapat memberi manfaat sewaktu perlumbaan?\nGabriel Conti: Data ini membantu kami dalam menyediakan motosikal dari segi tayar, suspensi, kelengkapan elektronik, kawalan cengkaman, prestasi enjin. Jadi, gabungan penunggang dan data adalah amat penting. Kami amat bergantung kepada data dalam kejohanan ini.\nWartawan lain: Apakah peranan yang dimainkan oleh Net.App dalam pasukan Ducati?\nGabriel Conti: (Pengumpulan) data telah meningkat daripada tahun-tahun yang lalu. Contohnya, saya masih ingat pada tahun 2005, kami tidak mempunyai data sebanyak ini. Kami tidak menghantarnya ke kilang, kami tidak banyak menggunakannya.\nNamun kami mula meningkatkan pengumpulan data selepas tahun 2006, bagi melakukan analisa yang lebih mendalam.\nKini kami banyak menggunakan data. Apa yang telah kami pertingkatkan adalah mesin pintar yang menganalisa data yang besar pada kadar yang lebih pantas berbanding oleh para jurutera. Prestasi kami bertambah baik kerana kami memiliki ramai penunggang, dan lebih banyak data bagi membolehkan kami memilih strategi yang sesuai.\nDaripada membiarkan kilang mengambil masa menganalisa data, kami ingin membawa kilang ke litar.\nMotoMalaya: IMU seragam akan digunakan pada musim 2019. Apakah kesannya kepada Ducati?\nGabriel Conti: Biar saya terang situasinya. Pada masa lalu, empat tahun lalu, kelengkapan elektroniknya berbeza. Selepas itu kami bermula dengan perkakasan ECU yang seragam, namun, anda masih boleh membangunkan perisiannya sendiri. Kemudiannya, ECu dan perisiannya juga telah diseragamkan (pada tahun 2016  editor).\nTetapi para pengilang Jepun masih mahukan IMU yang bebas. IMU itu sendiri bukannya sebuah pengesan, tetapi ia (memperolehi data) daripada 6 pengesan yang disuapkan kepadanya. Ini bermakna ada satu algoritma yang menentukur (paksi pergerakan yang berbeza) jadi ini menimbulkan keraguan. Jadi, akhirnya, ke semua pengilang bersetuju untuk memiliki IMU seragam.\nAnda masih boleh menentukur IMU seragam tetapi sebanyak mana, masih belum diketahui.\nWartawan lain: Boleh anda kongsi dengan kami satu contoh anda perlu memberitahu penunggang anda untuk menunggang dengan lebih laju berdasarkan data yang anda ada?\nGabriel Conti: Ah! Banyak, banyak kali! Penunggang akan meneliti data bagi membandingkan diri dengan penunggang lain atau penunggang yang lalu. Sebagai contoh, sewaktu Valentino Rossi bersama kami, dia membandingkan dirinya dengan Casey Stoner. Kami ada sebuah indeks prestasi yang telah kami berikan pada hujung setiap sesi bagi menunjukkan di mana kelebihannya dan di mana dia masih lemah.\nIni bukannya untuk mengatakan yang dia perlu sentiasa mendesak motosikalnya tetapi bagi penunggang tersebut menyedari bahawa dia mungkin terlepas pandang sesuatu aspek. Andrea Dovizioso adalah seorang penunggang yang pintar, tidak semua penunggang pandai menganalisa nombor yang ada. Dia berjaya menggunakannya untuk memperbaiki dirinya.\n\nWartawan lain: Di Qatar 2018, Dovi menang dengan jarak masa 0.02 saat.\nGabriel Conti: Lima tahun lalu dia kalah dengan perbezaan masa 0.02 saat. Dalam masa empat tahun jurang antara tempat kedua dengan pemenang adalah di bawah satu saat. Jadi, bagi merapatkan jurang 0.02 saat ini sukar untuk diperolehi penunggang. Gigi (DallIgna) selalu mengingatkan kami, Beri perhatian kepada per seribu saat kerana dalam jumlah per seribu saat itu boleh menentukan anda juara atau di tempat kedua.\nWartawan lain: Berapa banyak data yang dikumpulkan?\nGabriel Conti: Ketika ini, kami menjana sekitar 100 Gigabait data bagi setiap perlumbaan\nKESIMPULAN\nPerlumbaan MotoGP ini lebih daripada hanya memulas pendikit sepuas hati sehingga tamat perlumbaan. Begitu banyak perkara menarik yang terjadi di belakang tabir yang tidak dapat dibayangkan oleh kebanyakan kita!\nCatatan masa yang menjadi masa pusingan ini adalah hasil data yang dikumpul. Di mana kita nampak sebagai nombor, jurutera nampak maklumat yang boleh membantu penunggang dan pasukan untuk memperolehi kemenangan.\nJadi, apabila anda nampak pasukan Ducati menang selepas ini, ingatlah betapa banyak data dan maklumat yang dikumpulkan bagi membolehkan mereka memperoleh kemenangan berkenaan.\nSertai kami untuk Bahagian 2 esok di mana kami singkap rahsia peranan yang dimainkan oleh NetApp dalam kejayaan Ducati.\nAdvertisements",
        "BERITA ANTARABANGSA\nMoto2\nMoto3\nmotogp\nMotoGP 2019 \n\nBudak Jahat Romano Fenati Kembali Ke Moto3 Untuk Tahun 2019 \n\n\nPosted on November 13, 2018 by Zarul Faiz \n\n\n\n\nRomano Fenati akan bertanding pada tahun 2019 dalam kategori Moto3.\nPasukannya sebelum ini, Marinelli Snipers Team telah menandatangani kontrak bersamanya semula.\nFenati telah menimbulkan kekecohan apabila dia telah mencengkam tuil brek hadapan pesaingnya sewaktu pusingan MotoGP San Marino 2018.\n\nRomano Fenati akan kembali ke kejohanan Moto3 pada tahun 2019.\nFenati telah menimbulkan kontroversi apabila dia telah mencengkam tuil brek hadapan Stefano Manzi di GP San Marino pada bulan September yang lalu. Dalam kekecohan yang timbul selepas itu, Dorna telah mengenakan hukuman penggantungan dua perlumbaan ke atas Fenati. FIM pula telah menggantung Fenati bagi keseluruhan musim. Pasukannya, Marinelli Snipers Moto2, telah memecatnya.\nMoto2 GP San Marino 2018: Romano Fenati Membahayakan Nyawa Stefano Manzi\n\nTidak cukup dengan itu, Forward Racing Team, yang bakal bertanding dengan jentera MV Agusta dalam Moto2 pada musim 2019 juga telah membatalkan kontrak dengannya. Sejurus kemudian, Ketua MV Agusta, Giovanni Castiglioni memuat naik tweet bahawa dia tidak akan membenarkan Fenati untuk menunggang jentera pasukan mereka.\nMoto2: MV Agusta Batalkan Kontrak Moto2 2019 Romano Fenati\n\nIroninya, Stefano Manzi adalah penunggang semasa bagi Forward Racing Team dan juga untuk tahun hadapan. Dia sepatutnya menjadi teman sepasukan Fenati pada tahun hadapan. Ianya telah ditentukan bahawa Manzi telah melakukan provokasi ke atas Fenati. Adakah Manzi bermain permainan minda bagi menunjukkan tahap senioriti dalam pasukan?\nFenati sebelum ini telah mengumumkan yang dia akan meninggalkan perlumbaan untuk menumpukan perhatian pada pengajiannya.\nNamun begitu, MotoGP.com telah membuat satu kejutan dengan mengumumkan pasukan Fenati, Marinelli Snipers, telah mengambilnya semula untuk Moto3 musim 2019. Pasukan tersebut telah menandatangani perjanjian dengan Tony Arbalino, dan dengan itu akan menjadi teman sepasukan Fenati.\nMarinelli mempunyai sebab yang baik untuk menandatangani semula bersama Fenati, kerana penunggang bersemangat kelahiran Itali itu telah merangkul 23 tempat atas podium dengan 10 kemenangan dalam kelas permulaan itu. Dia berjaya menduduki tempat kedua keseluruhan bagi musim 2017.\n\nPasukan berkenaan mahu pun Fenati masih belum membuat pengumuman rasmi, namun kami jangka yang ianya akan berlaku pada hujung minggu ini sewaktu pusingan terakhir di Valencia.\nKami harap yang Romano Fenati dapat memanfaatkan bakatnya sebaik mungkin dan mengawal sifat amarahnya. Ini mungkin sekali peluang terakhir yang dia ada.\nSumber: MotoGP\n\nAdvertisements",
        "BERITA TEMPATAN\nJKJR\nsafety \n\nHadkan Motosikal Kapchai Pada 70km/j? MENGARUT! \n\n\nPosted on January 14, 2019 by Zarul Faiz \n\n\n\n\nJabatan Keselamatan Jalan Raya, sedang mengkaji sama ada untuk menghadkan motosikal kapchai pada 70km/j dan menunggang di sebelah kiri jalan sahaja.\nDiharapkan yang tindakan ini akan mengurangkan jumlah kematian akibat kemalangan motosikal.\nPada pandangan kami, ada banyak lagi langkah yang lebih produktif yang boleh dilaksanakan.\n\nJabatan Keselamatan Jalan Raya (JKJR) sedang mengkaji sama ada untuk menghadkan motosikal kapchai pada kelajuan 70km/j dan menunggang di sebelah kiri jalan bagi mengurangkan kematian akibat kemalangan motosikal.\nMenurut Bernama, pendorong untuk kajian ini adalah berdasarkan beberapa buah faktor. Bagaimana pun, kebimbangan utama adalah lebih daripada 60% daripada jumlah keseluruhan kematian akibat kemalangan jalan raya melibatkan penunggang dan pembonceng motosikal. Jumlah ini boleh diterjemah kepada 6,742 kematian pada tahun 2018.\nDatuk Rosli Isa, Ketua Pengarah JKJR mengatakan ada usul yang mencadangkan untuk menghadkan motosikal kapchai 150cc ke bawah kepada kelajuan maksimum 70km/j dan menunggang di sebelah kiri jalan. Dia menambah bahawa jabatannya juga akan turut mengkaji keberkesanan langkah sebegini di negara-negara lain di mana ianya telah dilaksanakan seperti Hong Kong dan Australia.\n\nMenurut Datuk Rosli, motosikal kapchai yang menyelit di celah-celah trafik mendedahkan penunggang dan pemboncengnya kepada bahaya kenderaan yang lebih berat. Selain itu, kebanyakan kesnya melibatkan motosikal yang laju.\nUsul Datuk Rosli mencerminkan pandangan Safety First, sekumpulan 500 pengguna WhatsApp yang telah bertemu dengan Menteri Pengangkutan, YB Anthony Loke pada hari Rabu yang lalu.\nPandangan Kami\nPertama sekali, berapakah peratusan antara kemalangan motosikal tersebut melibatkan kenderaan lain sebagai pihak yang bertanggungjawab? Tampaknya ianya menjadi satu trend untuk menyalahkan penunggang motosikal setiap kali berlakunya kemalangan. Ini hanyalah mengambil langkah yang mudah dan tidak adil sama sekali.\nMalaysia mempunyai pelbagai undang-undang yang baik berkaitan dengan penggunaan jalan raya (walaupun ianya perlu dikemaskini). Menurut Kod Lebuhraya, yang mana ianya perlu dipelajari oleh para calon ujian jalan raya, motosikal sepatutnya berada di sebelah kiri jalan raya, 3 meter dari bahunya.\nSumber imej: NSTP\nTetapi, di mana penguatkuasaannya? Inilah masalah paling besar dengan undang-undang di Malaysia. Jabatan-jabatan Malaysia hanya hangat-hangat tahi ayam apabila undang-undang baharu diluluskan. Dahulu, hangat tentang kesalahan penggunaan telefon bimbit, sekarang? Bagaimana pula dengan perang ke atas mereka yang berhenti di kotak kuning?\nDatuk Rosli ada menyebut Australia dan Hong Kong. Namun perlu diingatkan bahawa undang-undang jalan raya di sana dikuatkuasa secara sepenuhnya, dan pesalahnya tidak terlepas dengan memberikan duit kopi RM50.\nJika kedua-dua undang-undang baharu ini diluluskan, siapa dan bagaimanakah aka mereka kuatkuasakan had kelajuan motosikal ini? Siapa dan bagaimanakah akan mereka kawal motosikal daripada terus menyelit di celah-celah trafik?\nBaiklah, kita anggap sahaja yang motosikal kapchai ini mengikuti had kelajuan 70km/j dan kekal di laluan kiri.\n\nBagaimana pun, seperti mana yang telah diketahui oleh mereka yang selalu menggunakan jalan raya Malaysia, kenderaan berat sendiri sering menyelit di celah-celah trafik atau mencerebohi mana-mana laluan yang dianggap pemandu sebagai kosong. Siapakah yang boleh menghalang mereka? Adakah kerajaan akan meletakkan penghadang bagi memisahkan laluan motosikal dengan laluan-laluan lain di bandar?\nDan bercakap mengenai kenderaan berat dan had laju, bas dan lori sering kali memecut pada kelajuan 130km/j. Di mana penguatkuasaannya?\nKami tidaklah mengatakan bahawa semua motosikal perlu ditunggang selaju boleh, tetapi, penguatkuasaan perlulah setara dan sekata bagi KE SEMUA pengguna jalan raya sekiranya kerajaan mahu rancangan ini berjaya.\nSelain itu, kami masih tidak mengerti mengapa pemilik kenderaan yang berbeza masih tidak dapat bekerjasama. Setiap pihak mahu diberikan keutamaan, namun tiada yang mahu berkompromi dan bekerjasama.\nIni bagi kami, adalah masalah terbesar yang dihadapi para pengguna jalan raya Malaysia. Masing-masing mementingkan diri sendiri dan tiada sebarang tindakan diambil bagi mendidik pengguna jalan raya untuk lebih menghormati satu sama lain.\nKesimpulan\nKami amat menghargai kebimbangan JKJR ke atas nyawa para penunggang motosikal, namun, pelan ini hanya akan berjaya dengan penguatkuasaan yang ketat.\nBukankah ianya lebih produktif bagi mengurangkan kadar kematian dengan mengajar teknik penunggangan yang betul (dengan mengemaskini sistem perlesenan dan pendidikan JPJ), penggunaan helmet yang betul, kepentingan kelengkapan keselamatan, kesantunan di atas jalan raya, penunggangan defensif, dan lain-lain?\n\nPada masa yang sama, pemandu-pemandu kenderaan lain juga perlu diajar mengenai teknik pemanduan yang betul.\nApa kata kuatkuasa undang-undang yang sedia ada?\nDan kami tidak sentuh lagi mengenai laluan motosikal di sepanjang Lebuhraya Persekutuan yang masih belum dibuka lagi. Ini tidak termasuk keadaan uzur laluan motosikal di lebuhraya yang lain.\n\nAdvertisements",
        "BERITA TEMPATAN\nsafety\nTayar \n\nJPJ: Lebih Banyak Penguatkuasaan Diperlukan Untuk Tayar Celup \n\n\nPosted on January 8, 2019 by Zarul Faiz \n\n\n\n\nLebih daripada 10,000 kemalangan jalan raya adalah akibat daripada penggunaan tayar celup.\nJPJ akan bekerjasama dengan JKR dan SIRIM untuk menguatkuasakannya.\nKita sebagai penunggang motosikal perlulah sentiasa berwaspada dengan cebisan tayar celup di atas jalan raya pada setiap masa.\n\n\nSalah satu perkara yang paling merbahaya buat kita para penunggang motosikal adalah terkena cebisan tayar lori yang telah terpisah dari badannya. Cebisan-cebisan ini selalunya datang dari tayar celup.\nBukannya sukar untuk menyebabkan sebuah motosikal itu hilang kawalan dan terlanggar kepingan getah yang keras sudah pasti akan menyebabkannya terbabas. Sekali pun kita tidak terjatuh, sudah pasti akan ada kerosakan yang ekstensif pada badan dan komponen motosikal.\nSelain itu, rancangan televisyen Mythbusters telah pun menjalankan ujikaji dan mendapati kepingan tayar yang berterbangan pada kelajuan tinggi mampu memenggal kepala orang yang berada di belakangnya.\nPda hari Jumaat yang lalu, Menteri Kerja Raya Malaysia, Yang Berhormat Baru Bian, telah mengatakan bahawa lebih daripada 10,000 kemalangan jalan raya adalah akibat daripada tayar celup.\nPegawai JPJ sedang memeriksa tayar  Sumber imej: The Sun Daily\nApabila dihubungi oleh MyMetro, Ketua Pengarah Jabatan Pengangkutan Jalan (JPJ), Datuk Seri Shahruddin Khalid mengatakan bahawa jabatan berkenaan akan menjalinkan kerjasama dengan Jabatan Kerja Raya (JKR) dan SIRIM.\nKerjasama ini akan menangani isu penguatkuasaan dan mengkaji semula kualiti tayar celup yang dijual di Malaysia, terutamanya di kalangan trak berat.\nBeliau turut mengatakan bahawa tayar celup yang sedia ada mematuhi standard yang ditetapkan oleh SIRIM. Hanya SIRIM yang boleh menentukan sama ada tayar-tayar berkenaan memenuhi standard yang telah mereka tetapkan.\nDatuk Seri Shahruddin mendakwa bahawa masalahnya timbul apabila pengusaha menggunakan tayar celup haram. Dan oleh kerana itu, pegawai perlu melaksanakan pemeriksaan dan penguatkuasaan kerana mereka arif dengan standard yang ditetapkan oleh organisasi mereka.\n\nSejujurnya, Malaysia bukanlah satu-satunya negara dengan masalah tayar celup yang berleluasa, tetapi, ianya berlaku di seluruh dunia.\nBuat masa ini, kita semua sebagai penunggang motosikal perlulah senantiasa berwaspada pada setiap masa ketika menunggang. Selain itu, jarakkan diri anda daripada trak-trak yang bergerak laju di atas lebuh raya.\n\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\nMotoGP: Marquez Dominasi GP Argentina, Rossi Sekat Dovizioso \n\n\nPosted on April 1, 2019 by Amirul Azreen \n\n\nSumber: Twitter MotoGP\nMarc Marquez mendominasi perlumbaan di GP Argentina sekaligus merekodkan kemenangan ketiga di Termas de Rio Hondo.\nMarquez mempamerkan prestasi mantap sepanjang sesi ujian minggu lalu sebelum mengesahkan kemenangan di hari perlumbaan.\nPertahan juara itu berada di depan seawal selekoh pertama dan tampak tidak tergugat sebaik perlumbaan menghampiri pusingan terakhir.\n\nSelepas empat pusingan, wakil Honda itu telah pun meninggalkan pesaing terdekat dengan perbezaan empat saat.\nBagaimanapun, saingan sengit berlaku untuk perebutan tempat kedua, di antara Andrea Dovizioso, Valentino Rossi dan Franco Morbidelli.\nKetiga-tiga pelumba bertukar-tukar posisi di awal perlumbaan sebelum Morbidelli ketinggalan  pelumba Itali itu kemudiannya terpaksa bersara daripada perlumbaan ekoran mengalami kemalangan bersama Maverick Vinales.\n\nDovizioso dan Rossi bersaing dengan sengit sebelum juara dunia tujuh kali itu mengetepikan cabaran Dovizioso  yang memenangi aksi pembukaan di Losail dua minggu lalu  di pusingan terakhir.\nSementara itu, Alex Rins turut mencuri tumpuan apabila berjaya menduduki tempat kelima meskipun memulakan perlumbaan di petak ke-16 manakala Jorge Lorenzo meneruskan nasib malang bersama Repsol Honda apabila sekadar menamatkan perlumbaan di kedudukan ke-12.\nPelumba negara, Hafizh Syahrin berjaya mempamerkan tunggangan mantap untuk menamatkan saingan di kedudukan ke-16 meskipun memulakan perlumbaan di petak ke-21.\nKeputusan perlumbaan:\n1. Marc Marquez (Repsol Honda)\n2. Valentino Rossi (Monster Energy Yamaha) +9.816secs\n3. Andrea Dovizioso (Ducati) +10.530s\n4. Jack Miller (Alma Pramac Racing) +12.140s\n5. Alex Rins (Suzuki Ecstar) +12.563s\n6. Danilo Petrucci (Ducati) +13.750s\n7. Takaaki Nakagami (LCR Honda) +18.160s\n8. Fabio Quartararo (Petronas Yamaha) +20.403s\n9. Aleix Espargaro (Aprilia Racing Team Gresini) +25.292s\n10. Pol Espargaro (Red Bull KTM Factory Racing) +25.679s\n11. Miguel Oliveira (Red Bull KTM Tech 3) +25.855s\n12. Jorge Lorenzo (Repsol Honda) +27.497s\n13. Cal Crutchlow (LCR Honda) +31.398s\n14. Francesco Bagnaia (Alma Pramac Racing) +32.893s\n15. Johann Zarco (Red Bull KTM Factory Racing) +33.372s\nKedudukan kejuaraan:\n1. Marc Marquez (Repsol Honda) 45\n2. Andrea Dovizioso (Ducati) 41 (-4)\n3. Valentino Rossi (Monster Energy Yamaha) 31 (-14)\n4. Alex Rins (Suzuki Ecstar) 24 (-21)\n5. Danilo Petrucci (Ducati) 20 (-25)\nAdvertisements",
        "701 Vitpilen\nBERITA TEMPATAN\nChia Motor PJ Kawasaki\nHusqvarna\nHusqvarna Motorcycles Malaysia\nSvartpilen 401\nVitpilen 401 \n\nHusqvarna Vitpilen 401, Husqvarna Vitpilen 701, Dan Husqvarna Svartpilen 401 Kini Di Malaysia \n\n\nPosted on January 21, 2019 by Zarul Faiz \n\n\n\n\nHusqvarna kini turut menceburi segmen motosikal jalan raya.\nModel-model Husqvarna Vitpilen 701, Husqvarna Vitpilen 401, dan Husqvarna Svartpilen 401 telah tiba di Malaysia.\nSetiap model ini memenuhi keperluan sub kategori yang berbeza, walaupun ia berkongsi platform enjin yang sama.\n\n\nHusqvarna adalah sebuah jenama yang cukup dikenali untuk tawaran motosikal dirt bike mereka, namun, baru-baru ini, pengeluar berkenaan telah mengembangkan tawaran mereka kepada motosikal kegunaan jalan raya. Model-model yang baharu dilancarkan, Husqvarna Vitpilen 401, Husqvarna Vitpilen 701, dan juga Husqvarna Svartpilen 401 telah tiba di Malaysia.\nJenama dari Sweden ini kini berada di bawah naungan KTM. Mereka menghasilkan rangkaian motosikal mereka sendiri, dan enjin mereka berkongsi ciri kejuruteraan yang sama seperti KTM.\n\nKami telah menemui motosikal-motosikal ini telah disenaraikan di dalam laman Facebook Chia Motor PJ. Jadi, sila rujuk pada pautan yang disertakan bagi mendapatkan maklumat selanjutnya.\nHusqvarna Vitpilen 401 (Harga bermula dari RM44,500)\nHusqvarna mempersembahkan model Vitpilen 401 ini sebagai sebuah pendekatan yang ringkas dan baharu untuk permotosikalan. Ianya tidak ketara dan bertumpu kepada gaya, tanpa sebarang bahagian yang tidak diperlukan.\n\nItu adalah skrip syarikat berkenaan, hasil kerja penulis iklan. Kami melihat motosikal ini sebagai sebuah interpretasi moden bagi sebuah motosikal caf racer yang malar segar.\nTarikannya\n\nEnjin satu silinder, sejukan cecair, 373cc.\nMenghasilkan 44hp (32kW) dan 37Nm tork.\nSistem pengurusan enjin (EMS) suntikan bahanapi Bosch.\nPendikit Ride-by-Wire.\nTransmisi enam kelajuan.\nKlac bantu dan gelincir PASC.\nKerangka keluli trellis.\nFork terbalik WP.\nPenyerap hentakan belakang tunggal WP.\nCakera brek hadapan dan belakang BYBRE.\nABS dwi saluran Bosch 9M+.\nRoda berjejari.\nBerat bersih 148kg.\n\n\nHusqvarna Vitpilen 701 (harga bermula dari RM68,500)\nSeperti mana yang boleh kita agak dari namanya, model Vitpilen 701 ini adalah model yang lebih berkuasa berbanding Vitpilen 401. Selain itu, ia juga tampil dengan pelbagai komponen dan juga penggayaan yang berbeza.\n\nTarikannya\n\nEnjin satu silinder, sejukan cecair, 692.7cc.\nIa menghasilkan 75hp (55kW) dan 72Nm tork.\nEMS Keihin.\nPendikit Ride-by-Wire.\nKawalan cengkaman.\nQuickshifter dwi arah.\nTransmisi enam kelajuan.\nKlac bantu dan gelincir APTC, diaktuasi secara hidraulik.\nKerangka keluli trellis.\nFork terbalik boleh laras sepenuhnya WP.\nPenyerap hentakan belakang tunggal boleh laras sepenuhnya WP.\nCakera brek hadapan dan belakang Brembo.\nABS dwi saluran Bosch 9M+.\nRoda tempa.\nBerat bersih 157kg.\n\n\nHusqvarna Svartpilen 401 (Harga bermula dari RM44,500)\nModel Svartpilen 401 adalah motosikal scrambler dalam rangkaian ini, dengan palang pemegang yang lebih tinggi dan tayar knobby. Alurnya mirip dengan yang ada pada model Vitpilen 401 namun dengan perbezaan yang halus. Pelananya juga lebih panjang dan rendah.\n\nTarikannya\n\nEnjin satu silinder, sejukan cecair, 373cc.\nMenghasilkan 44hp (32kW) dan 37Nm tork.\nEMS suntikan bahanapi Bosch.\nPendikit Ride-by-Wire.\nTransmisi enam kelajuan.\nKlac bantu dan gelincir PASC.\nKerangka keluli trellis.\nFork terbalik WP.\nPenyerap hentakan belakang tunggal WP.\nCakera brek hadapan dan belakang BYBRE.\nABS dwi saluran Bosch 9M+.\nRoda berjejari.\nBerat bersih 150kg.\n\n\nAdvertisements",
        "Mercedes-Benz \n\nMercedes-Benz Lancar Model E350 AMG Di Malaysia \n\n\nPosted on March 6, 2019March 6, 2019 by Amirul Azreen \n\n\n\nMercedes-Benz Malaysia (MBM) telah melancarkan model baharu, Mercedes-Benz E 350 AMG Line yang merupakan model W213 E-Class yang telah dinaik taraf di majlis pelancaran yang diadakan di Cylce & Carriage Petaling Jaya, hari ini.\nDijual dengan harga RM399,888, Model E 350 AMG itu menyertai E 200 Sportstyle Avantgarde dan E 300 Exclusive Line yang turut sama menjalani penambahbaikan.\n\nModel E 350 AMG didatangkan dengan enjin 2.0 liter turbocharged berkembar empat silinder yang mampu mencerna 299hp sekaligus berupaya mencapai 0  100km/h dibawah 5.9 saat.\n\nModel baharu itu turut didatangkan dengan Pakej Bantuan Pemanduan yang merangkumi beberapa ciri-ciri keselamatan penting antaranya, sistem kamera 360 darjah, Bantuan Parking dan Keyless-Go. Kereta tersebut turut disertakan dengan DYNAMIC BODY CONTROL  suspensi boleh laras agar mudah dipadankan dengan gaya pemanduan pemandu.\n\n\nSelain itu, E 350 AMG turut didatangkan dengan lampu hadapan LED Multibeam, rim tayar AMG 19 inci dan stereng yang telah dilitupi kulit Nappa.\nBukan itu sahaja, model baharu itu turut dilengkapi sistem thermotronic, bumbung solar panoramic, kerusi depan boleh laras, sistem hiburan, sistem bunyi Burmester, pengecas tanpa wayar termasuk Apple CarPlay dan Android Auto.\nBerikut senarai harga bagi ketiga-tiga model:\nMercedes-Benz E350 AMG Line (RM399,880)\nMercedes-Benz E200 SPORTSTYLE Avantgarde (RM329,888)\nMercedes-Benz E300 Exclusive (RM379,888)\nAdvertisements",
        "BERITA ANTARABANGSA\nMoto Malaya \n\nMaserati Bakal Dilengkapi Teknologi Swapandu \n\n\nPosted on May 16, 2019May 16, 2019 by Amirul Azreen \n\n\n\nPengerusi Fiat, John Elkann mengesahkan Maserati bakal menjadi kenderaan pertama di bawah jenama Fiat Chrysler Automobiles NV yang akan menggunakan teknologi swapandu yang sedang dihasilkan BMW AG.\nElkann menjelaskan bahawa teknologi terbabit akan menawarkan bantuan pemanduan di lebuhraya.\nBagaimanapun, tiada tarikh rasmi bila model Maserati dengan teknologi baharu ini akan diperkenalkan ke dalam pasaran.\nFiat Chrysler telah menyertai konsortium teknologi swapandu yang diketuai BMW, dua tahub lalu. Syarikat tersebut turut menjalinkan kerjasama dengan Alphabet Inc Waymo LLC dan pengedar alat ganti Aptiv Plc.\nLangkah baharu ini dilihat sebagai salah satu cara Maserati untuk menaikkan semula jenama mereka susulan mengalami penyusutan penjualan sehingga 32 peratus dalam suku pertama tahun ini.\n(SUMBER: Bloomberg)\nAdvertisements",
        "BERITA TEMPATAN\nKereta\nPerodua \n\nPerodua sasar jualan 231,000 unit untuk tahun 2019 \n\n\nPosted on January 23, 2019 by Sep Irran \n\n\n\nSetelah berjaya mencatat jualan tertinggi dalam sejarah pada tahun 2018, Perodua mempunyai sasaran baharu bagi tahun 2019 dimana mereka akan berusaha keras untuk mencapai jumlah jualan unit kenderaan sebanyak 231,000 atau 4% peningkatan jika dibandingkan jualan tahun lepas.\n\nSebanyak 227,243 buah kenderaan telah berjaya dihantar kepada para pelanggan di seluruh negara dan dengan pelancaran model terkini SUV 7-tempat duduk iaitu Perodua Aruz 2019, sasaran mereka untuk mencapai jumlah jualan tersebut tidak mustahil lebih-lebih lagi dengan harga tawaran yang amat berpatutan bagi sebuah kenderaan dalam segmen SUV.\n\nSecara terperinci, Myvi merupakan model terlaris pada tahun 2018 dengan 82,122 unit didaftarkan daripada 117,844 tempahan. Dari pelancarannya pada November 2017 sehingga kini, lebih 91,500 Myvi telah didaftarkan daripada 147,000 tempahan. Axia, Bezza dan Alza kekal nombor satu dalam segmen masing-masing dengan 70,821, 49,911 dan 24,389 unit dijual pada 2018.\n\nMenurut Presiden dan Ketua Pegawai Eksekutif Perodua, Dato Zainal Abidin Ahmad , Sasaran Perodua untuk meningkatkan jualannya sebanyak 4% tahun ini bukan sahaja akan mengukuhkan jenama kami tetapi akan membantu industri automotif Malaysia yang dijangka akan berkembang sedikit tahun ini.\nMyvi dijangka terus popular tahun ini, dan sejak kami memulakan tempahan untuk Aruz pada 3hb Januari, kami telah menerima hampir 5,700 tempahan setakat ini. Memandangkan sasaran jualan kami 2,500 unit sebulan, angka ini sangat menggalakkan, tambah Dato Zainal.\n\nPerodua juga menjangka untuk meningkatkan pembelian komponennya sebanyak 20% daripada RM5 bilion tahun lepas kepada RM6 bilion tahun ini. Ini adalah selaras dengan permintaan yang dijangkakan pada 2019 dan secara langsung akan memberi manfaat kepada pembekal automotif tempatan.\nMenurut Dato Zainal, 219,000 kenderaan dikeluarkan daripada kedua-dua kilang Perodua Manufacturing Sdn Bhd dan Perodua Global Manufacturing Sdn Bhd pada tahun 2018 dan syarikat tersebut mensasarkan peningkatan sebanyak 10.5% kepada 242,000 kenderaan pada tahun 2019.\n\nDari sudut selepas jualan, Perodua memecahkan banyak rekod dalaman dari segi pengambilan servis (2018 2.17 juta pengambilan berbanding 2017 2.1 juta pengambilan naik 3%) dan jualan alat ganti dan aksesori (2018 RM320.8 juta berbanding 2017 RM288.5 juta  naik 11%). Perniagaan Badan & Cat (B&P) dan Kenderaan Pra-Milik(POV) juga menyaksikan perkembangan yang menggalakkan.\nSelepas jualan adalah aspek yang sangat penting kepada kami kerana ia menyokong kami dalam pasaran yang berdaya saing ini. Kami akan menaiktaraf kepuasan pelanggan kami untuk mengukuhkan lagi jenama kami di negara ini. Kami mengucapkan jutaan terima kasih kepada semua rakyat Malaysia atas sokongan padu anda selama ini dan kami akan terus berusaha keras untuk memenuhi keperluan dan kehendak anda.\nSUV Perodua Aruz 2019 dilancarkan secara rasmi! Dari RM72,900\n\nAdvertisements",
        "BERITA TEMPATAN\nMoto Malaya \n\n5 Sebab V85TT Mampu Cabar Pasaran Jentera Enduro Di Malaysia \n\n\nPosted on June 28, 2019 by Amirul Azreen \n\n\n\nHakikatnya, jenama Moto Guzzi masih lagi di anggap asing dikalangan peminat jentera dua roda terutamanya di Malaysia. Menyedari perkara ini, Moto Guzzi bertindak memperkenalkan jentera Enduro Klasik baharu, V85TT yang secara rasminya dilancarkan di Rimba Valley, Janda Baik, hari ini.\nUntuk memudahkan pemahaman, kami berikan 5 sebab mengapa Moto Guzzi V85TT menandakan permulaan baharu jenama Itali itu dalam menoktahkan kedudukan dalam pasaran negara.\n\n1. Reka bentuk unik\nSetiap jentera Moto Guzzi tampil dengan rekaan unik dan ikonik. V85TT turut mendapat suntikan klasik meskipun tampil sebagai jentera Enduro sekaligus mampu mencuri tumpuan orang ramai. Moto Guzzi sememangnya pakar dalam memperjelaskan erti sebenar jentera klasik.\n\n2. Enduro Klasik\nSebut sahaja jentera Enduro, pastinya ramai boleh meneka motosikal apa yang tergolong dalam kumpulan tersebut namun senario sama tidak berulang apabila menyentuh tentang jentera Enduro Klasik.\n\n3. Enjin\nV85TT didatangkan dengan enjin bersesaran 853cc 90 V Twin yang menghasilkan 80hp dan 80Nm. Model ini menggunakan bahan titanium sepertimana yang terdapat pada race bikes.\nEnjin ini juga merupakan blok kecil sulung Moto Guzzi yang mampu mencapai 8,000rpm dengan mudah.\n\n4. Jimat minyak\nModel ini jauh lebih jimat berbanding Perodua Myvi,  demikian kenyataan berani oleh wakil Moto Guzzi mengenai V85TT yangdidatangkan dengan tangki 23 liter.\n\n5. Ciri-ciri canggih\nMeskipun tampak klasik, V85TT dilengkapi dengan pelbagai kelengkapan elektronik yang dapat memaksimumkan pengalaman tunggangan.\nAntara ciri tersebut adalah:\n\n3 mod tunggangan (Road,Rain,Off-Road)\nMGCT Traction Control\nABS\nCruise Control\nDaylight Running Light (DRL)\nMoto Guzzi MIA (Multimedia platform)\n\nMeskipun menyedari pasaran jentera Enduro agak sengit di Malaysia namun Moto Guzzi yakin pengenalan V85TT mampu memberi saingan terutamanya dengan harga bermula daripada RM79,888 bagi model standard.\nBagi anda yang berminat untuk melihat jentera ini dengan lebih dekat, kunjungi pusat pameran Moto Guzzi di Gasket Alley, Petaling Jaya!\nAdvertisements",
        "BERITA ANTARABANGSA\nMoto Malaya\nmotogp\nMotoGP 2019 \n\nMotoGP 2019: Penting Sangatkah Ujian Pra Musim? \n\n\nPosted on February 12, 2019 by Zarul Faiz \n\n\nUjian Pra Musim Sepang 2019.\n\nPada setiap tahun, kelas Moto3, Moto2, dan MotoGP akan mengadakan ujian pra musim.\nAntara ujian-ujian pra musim ini, perhatian yang lebih teliti telah diberikan kepada kelas MotoGP.\nIanya teramatlah penting pada masa ini oleh kerana adanya had terhadap pengujian dan pembangunan sewaktu musim sedang berjalan.\n\nPada tika dan saat ini, terdapat begitu banyak liputan yang telah diberikan, bukan sahaja ketika musim Moto3, Moto2, dan MotoGP, tetapi juga ketika ujian pra musim. Namun, mengapakah ujian pra musim ini amat penting sekali?\nMengapakah setiap pasukan memberikan perhatian yang begitu teliti bagi empat sesi yang diadakan dalam tempoh tiga bulan ini, walaupun kalendar perlumbaan meliputi 19 litar di seluruh dunia yang merangkumi tempah masa lapan bulan?\nObjektif utama bagi ujian pra musim adalah untuk mengetahui dengan lebih mendalam mengenai jentera baharu mereka dan mengumpul data-data yang amat penting. Penerangan ini adalah satu penerangan yang teramat ringkas memandangkan terdapat pelbagai data yang perlu diuji oleh para penunggang, pasukan, jurutera komponen, jurutera tayar, dan sebagainya bagi mendapatkan maklum balas yang diperlukan.\nRossi dan Viales ketika Ujian Pra Musim 2019 Sepang.\nPara penunggang perlu menyempurnakan sejumlah besar pusingan di atas litar dan pada masa yang sama, perlu memahami bagaimana tayar dan motosikal mereka berfungsi dan mencari cara paling optimum bagi mendapatkan prestasi terbaik daripadanya. Jurutera pasukan pula, perlu menentukan atur cara suspensi dan elektronik yang manakah yang dapat menyerlahkan potensi penuh motosikal dan komponennya itu. Data itu sudah pasti amat berguna sekali sewaktu perlumbaan yang akan datang apabila pasukan telah mengetahui secara asas kebolehan jentera mereka.\nPembekal lain seperti pengeluar helmet dan sut perlumbaan, ekzos, komponen motosikal, dan lain-lain juga ingin mendapatkan maklum balas bagi menambahbaik produk mereka. Pada ketika inilah mereka boleh menyesuaikannya khusus untuk penunggang tersebut. Perkara yang sama juga benar, contohnya, bagi pembekal tempat letak kaki.\n\nBagaimana pun, ianya masih tidak menjelaskan betapa pentingnya ujian pada tika ini. Ini adalah kerana had pengujian yang telah dimandatkan oleh Suruhanjaya Grand Prix.\nSeiring dengan spesifikasi teknologi yang diseragamkan, Suruhanjaya GP mengehadkan jumlah ujian rasmi bagi mengurangkan kos yang dibelanjakan oleh pasukan pengilang, selain mengurangkan masa yang diluangkan untuk pembangunan supaya evolusi motosikal berkenaan diperlahankan.\nMarc Marquez sewaktu ujian di SIC.\nPada penghujung ujian pra musim yang keempat dan terakhir di Qatar, ke semua pasukan yang tidak mempunyai kebenaran perlu menamakan enjin yang akan mereka gunakan untuk keseluruhan musim. Apabila enjinnya telah siap dibina, ianya akan disimpan rapi oleh Suruhanjaya Grand Prix. Dengan itu, pasukan hanya boleh menggunakan enjin tersebut untuk keseluruhan musim.\nIni bermakna, pasukan perlu bertindak dengan amat teliti jika tidak mahu terkandas dengan enjin yang tidak berdaya saing untuk sepanjang musim.\n\nSuruhanjaya Grand Prix mengambil tindakan ini bagi memastikan pembangunannya dikawal selia dan memastikan yang pasukan-pasukan dengan sumber yang lebih banyak (lebih kaya) tidak sewenang-wenangnya menambahbaik jentera mereka sepanjang musim.\nKemajuan yang kita lihat pada hari ini datang dari pembangunan yang lain seperti penalaan suspensi, strategi elektronik, tayar, kesesuaian jentera dengan litar, dan semestinya, kemahiran penunggang.\nOh ya, apa yang mereka maksudkan dengan pasukan yang tidak mempunyai kebenaran? Menurut undang-undang perlumbaan, pasukan atau pengeluar yang tidak memperoleh kedudukan podium dalam perlumbaan cuaca kering akan diberikan lebih kelonggaran, atau kebenaran untuk membangunkan jentera mereka sepanjang musim.\nAleix Espargaro di atas jentera Aprilia RS-GP ketika Ujian Pra Musim 2019 Sepang\nPeraturan ini menggalakkan pasukan-pasukan baharu untuk menyertai kategori MotoGP. Pengeluar seperti Ducati dan Suzuki telah mendapat manfaat daripada undang-undang ini dan membolehkan mereka memberi saingan kepada pencabar utama Honda dan Yamaha. Mereka telah diberikan sedikit kelonggaran.\nSebaliknya, Aprilia dan KTM telah diberikan kelonggaran yang lebih besar dari segi had bahanapi sewaktu perlumbaan,jumlah enjin setiap musim, lebih masa ujian dan pembangunan, dan penunggang wildcard. Ini akan membantu menyegerakan pembangunan program MotoGP mereka bagi menyaingi pencabar utama.\nMiguel Oliveira di atas motosikal KTM RC16 di Ujian Pra Musim 2019 Sepang.\nTanpa undang-undang sebegini, pengeluar yang lebih besar akan terus kekal di hadapan, manakala pasukan-pasukan yang lebih kecil atau yang baharu akan mendapati diri mereka terkandas di belakang grid.\nAndrea Dovizioso bergurau senda dengan Ketua Kru-nya di Ujian Pra Musim 2019 Sepang\nSumber imej: MotoGP.com\n\nAdvertisements",
        "BERITA TEMPATAN\nHLYM\nTracer 900 GT\nYamaha \n\nYamaha Tracer 900 GT 2019 Dilancarkan oleh Hong Leong Yamaha Motor (Dari RM58,888) \n\n\nPosted on January 27, 2019 by Zarul Faiz \n\n\n\n\nHong Leong Yamaha Motor telah melancarkan motosikal sport-tourer Yamaha Tracer 900 GT 2019 pada hari ini.\nIanya merupakan sebuah evolusi bagi model MT-09/Tracer 900 standard dan tampil dengan pelbagai olahan semula.\nGT pada namanya itu melambangkan semangat Gran Turismo sebuah motosikal tourer berprestasi tinggi, yang akan membawa penunggangnya merentasi jarak yang jauh dengan pantas dan selesa.\n\nAkhirnya! Model Yamaha Tracer 900 GT 2019 telah pun dilancarkan oleh Hong Leong Yamaha Motor pada hari ini.\nSetelah penantian berbulan lamanya bagi sebuah motosikal sport-tourer kelas pertengahan, model Tracer 900 GT tiga silinder telah pun tiba. Motosikal ini merupakan langkah seterusnya dalam evolusi motosikal Yamaha Tracer 900, dan ianya tampil dengan lebih banyak ciri berbanding model Tracer standard. Seperti mana yang telah dibayangkan oleh nama GT (Gran Turismo)nya itu, Yamaha menjanjikan sebuah motosikal yang boleh membawa penunggangnya merentasi suatu jarak yang jauh dengan lebih selesa dan pantas.\n\nNamun begitu, model GT bukan sekadar sebuah Tracer 900 yang dikemaskini. Sebaliknya, Yamaha telah melakukan pelbagai olahan semula pada model GT ini.\n\nTarikan\n\nEnjin aci engkol crossplane, tiga silinder selari, 847cc.\nEnjin berkenaan menghasilkan 115hp pada 10,000rpm, dan 87.5Nm pada 8,500rpm.\nSistem Quick Shift.\nPenghadang angin boleh laras.\nSistem Cruise Control.\nPaparan instrumen TFT (Thin Film Transistor) baharu (menggantikan skrin TV yang diambil dari model Super Tenere lama).\n\n\n\nSuspensi hadapan boleh laras sepenuhnya.\nPenyerap hentakan belakang boleh laras dengan pelaras pra muatan kawalan jauh baharu.\n\n\n\nYCC-T; Yamaha Computer Controlled Throttle (pendikit Ride-by-Wire).\nMod penunggangan D-Mode dengan Traction Control System (TCS) yang diterap dan ABS.\n\n\n\nLengan ayun 60mm lebih panjang bagi menetapkan beratnya lebih pada roda hadapan.\nTempat letak kaki pembonceng 30mm lebih panjang untuk lebih keselesaan.\n\n\n\nPalang pemegang yang lebih pendek.\nPelana selesa.\nLampu LED sepenuhnya.\n\nMotosikal Yamaha Tracer 900 GT 2019 ini telah ditetapkan harganya pada RM58,888 (harga asas termasuk SST, tidak termasuk cukai dan insurans). Ianya satu harga yang cukup kompetitif yang akan mengangkatnya sebagai pencabar utama dalam pasaran motosikal sport-touring kelas pertengahan di Malaysia.\n\nMotosikal ini telah dilancarkan di Persidangan Pengedar tahunan HLYM di Genting Highlands. Teruskan bersama kami pada hari ini di mana kami akan membawakan pelancaran model YZF-R25 2019 oleh HLYM pada malam ini.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nToyota \n\nToyota Camry 2019 dilancarkan di KLIMS 2018  RM189,900 \n\n\nPosted on November 26, 2018 by Sep Irran \n\n\n\nUMW Toyota Motor (UMWT) telah melancarkan model yang telah dipratontonkan sebelum ini iaitu Toyota Camry 2019. Model ini telah dilancarkan secara rasmi di Kuala Lumpur International Motor Show 2018 (KLIMS 2018) yang sedang berlangsung sekarang sehingga 2 Disember 2018 di MITEC Kuala Lumpur.\n\nGenerasi ke-lapan Toyota Camry ini ditawarkan dengan satu varian sahaja dari UMWT iaitu 2.5V dengan harga pasaran RM189,900 (harga atas jalan dengan cukai SST tanpa insurans). Para pelanggan yang sudah membuat tempahan akan mula mendapat kenderaan baharu mereka mulai Disember 2018 bersama dengan waranti 5 tahun tanpa had perjalanan.\n\nModel Toyota Camry 2019 yang merupakan unit CBU dari Thailand didatangkan dengan enjin 2.5 liter 4 silinder DOHC jenis 2AR-FE petrol diperbuat dari aluminium dan dikendalikan dengan sistem Dual VVT-i. Dari segi kuasa, Toyota Camry terkini mampu menjana 181hp pada 6,000rpm dan 235Nm tork maksimum dari 4,100rpm.\n\nDari segi reka bentuk luaran, gaya yang lebih moden, futuristik dan ekpresif memberi sebuah imej kenderaan yang dilahirkan dari Toyota New Global Architecture (TNGA). Toyota telah berjaya mereka bentuk sebuah kenderaan yang bukan sahaja cantik untuk dilihat tetapi mempunyai prestasi yang responsif, rangka kereta yang lebih kuat dan juga beberapa aspek bertaraf dunia untuk tahap keseronokan memandu optimum.\n\nCiri-ciri menarik yang lain bagi Toyota Camry 2019 adalah:\n\nToyota Safety Sense\nPre-collision warning\nLane Departure Alert (LDA)\nSteering Assist\nDynamic Radar Cruise Control (DRCC)\nAutomatic High Beam (AHB)\n\n\nTerdapat enam pilihan warna bagi generasi terkini Toyota Camry iaitu Red Mica, Platinum White Pearl Mica, Silver Metallic, Graphite Metallic dan Burning Black. Untuk maklumat lanjut, layari www.toyota.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nToyota Rush 2019 generasi baharu dilancarkan! Dari RM93,000\n\nAdvertisements",
        "aprilia\nBERITA ANTARABANGSA\nRS 660\nspy-shot \n\nAprilia RS 660 Diintip Sedang Diuji \n\n\nPosted on December 4, 2018 by Zarul Faiz \n\n\n\n\nMotosikal lumba kelas pertengahan, Aprilia RS 660 telah diintip sedang menjalani ujian.\nSumber ada melaporkan ada melihat sebuah dalam kemasan untuk jalan raya dan sebuah lagi dalam kemasan perlumbaan.\nKami masih lagi menunggu sebarang khabar mengenai tarikh pelancaran dan juga harganya.\n\n\nMasihkah anda ingat akan model Aprilia RS 660 Concept yang menggiurkan sewaktu acara EICMA 2018? Gambar intipan yang menunjukkan motosikal ini sedang diuji telah mula tersebar di laman Facebook.\nDi sini, terdapat dua buah motosikal yang telah dapat dilihat: satu dalam kemasan untuk jalan raya dan yang satu lagi pula dalam kemasan perlumbaan.\nIni apa yang kami ketahui setakat ini. Ianya dijana oleh enjin parallel-Twin berasaskan pada model RSV4, tetapi, tanpa barisan silinder belakang. Kami ingin tahu bagaimana Aprilia mampu mencecah 660cc, memandangkan separuh daripada 1,078cc hanyalah lebih kurang 500cc sahaja\n\nAprilia mendakwa yang motosikal ini mampu mencecah jumlah melebihi 100hp, menjadikan model RS 660 ini sebuah model supertwin. Pengeluar yang bertapak di Noale itu mensasarkan penghasilan sebuah motosikal ringan yang berprestasi tinggi. Ia sudah pasti berkelayakan bagi menyertai kategori Lightweight TT dalam perlumbaan jalan raya Isle Of Man TT sekiranya enjinnya berada di bawah paras 650cc.\nKami harap yang Aprilia akan turut menyertakan pakej bantuan penunggang APRC mereka dalam motosikal ini.\nPersoalan yang bermain di minda semua orang sudah pastilah harganya. Adakah ianya akan ditetapkan pada harga yang membolehkannya bersaing dengan model 600 dan 650 yang semasa? Tiada gunanya sekiranya model RS 660 ini ditetapkan pada harga sekitar RM70,000 hingga RM80,000. Walau bagaimana pun, Piaggio telah menunjukkan strategi penetapan harga mereka yang agresif dengan model Moto Guzzi V85 TT baru-baru ini. Harga berkenaan secara keseluruhannya jauh lebih rendah berbanding motosikal lain dalam kelas yang sama daripada ke semua pengeluar yang lain.\nSatu lagi persoalan yang ada adalah bilakah motosikal RS 660 ini akan dilancarkan? Tahun 2020 adalah tarikh di mana piawaian emisi Euro5 akan mula berkuatkuasa, jadi, kemungkinannya ianya akan dilancarkan pada tahun berkenaan. Akhir sekali, adakah Aprilia akan menggunakan platform enjin ini untuk membina motosikal jenis yang lain?\nKita tunggu dan lihat sahaja.\nAdvertisements",
        "BERITA TEMPATAN \n\nMalaysia akan lancar KERETA TERBANG tahun ini \n\n\nPosted on February 27, 2019 by Sep Irran \n\n\n\nYa, anda telah baca statement itu dengan betul. Menurut Menteri Pembangunan Usahawan, Datuk Seri Mohd Redzuan Md Yusoff, kereta terbang pertama keluaran Malaysia akan bakal diperkenalkan secara umum kepada semua.\nMenurut beliau, kereta terbang negara pertama ini merupakan sebuah langkah ke masa hadapan negara dan yang berinovatif tinggi serta akan dipacu menggunakan segala teknologi tempatan. Mereka juga positif berkenaan pelancaran tahun ini kerana teknologi sudah ada dan bersedia untuk diguna.\n\nSelain dari kebolehan untuk terbang dan mengelak terus segala kesesakan lalu lintas yang terpaksa dilalui oleh rakyat-rakyat marhaen bersama tol yang mungkin dimansuh dan had kelajuan motor yang bakal dihadkan ke 70km/h (apa pun tak boleh), kereta terbang buatan Malaysia ini dikatakan selamat untuk diterbang pada altitude rendah pada kelajuan yang tidak terlalu ekstrim.\n\nMenurut Datuk Seri Mohd Redzuan, Tahun ini ialah sasaran yang tepat kerana teknologi untuknya sudah siap tersedia. Sekarang ini ialah lebih kepada kesegeraan implimentasinya. Projek itu juga bakal menggunakan kebolehan negara di dalam industri aero angkasa, drone dan Kenderaan Terbang Tanpa Pemandu (UAV) serta industri automotif.\n\nProjek kereta terbang ini merupakan projek yang berbeza dari projek kereta nasional Malaysia ketiga dan dikatakan akan memerlukan kos sebanyak RM 1 juta untuk menghasilkan sebuah prototaip tahun ini. Persoalannya, sempat ke prototaip ini diperkenalkan tahun ini dan adakah Malaysia mampu menjadi negara pengeluar dalam segmen futuristik tersebut?\nAdvertisements",
        "BERITA TEMPATAN\nKawasaki\nMoto Malaya \n\nKawasaki Motors Malaysia Lancar Z250 Dan Z400! \n\n\nPosted on April 23, 2019 by Amirul Azreen \n\n\n\n\n\nModel supernaked yang paling dinantikan peminat jentera dua roda akhirnya telah tiba di Malaysia!\nKawasaki Motors Sdn. Bhd bersama-sama Menteri Dalam Negeri, YB Tan Sri Dato Haji Muyiddin Bin Haji Muhammad Yassin telah melancarkan model Z 250 ABS dan Z 400 ABS dalam satu majlis yang berlangsung di Hotel Sheraton, Petaling Jaya, hari ini.\n\n\nKedua-duanya telah dinaik taraf dengan enjin yang lebih berkuasa dan tunggangan yang lebih dinamik di tambah dengan sistem ABS yang didatangkan secara standard sekaligus menjadikan dua model ini memiliki keseimbangan dan pengawalan tinggi!\n\nBerbanding model sebelum ini, enjin baharu ini memiliki kuasa yang lebih tinggi di semua peringkat RPM.\nPenunggang juga akan merasai kelancaran tunggangan di samping respon yang lebih cepat daripada enjin.\n\nModel Z250 ABS menghasilkan 36.4 hp pada 23 Nm sementara Z400 ABS menghasilkan 44.3 hp.\nDisebabkan kedua-dua model menggunakan enjin yang baharu, Kawasaki telah mengoptimumkan saiz, berat dan tahap efisien enjin lantas model Z400 memiliki saiz enjn yang hampir sama dengan model Z250 meskipun bersasaran lebih besar.\nZ250 kini hanya 165kg, 5kg lebih ringan berbanding model sebelum ini sementara Z400 (167kg), 3kg lebih ringan berbanding model Z300 ABS.\nSenarai harga:\nKawasaki Z250 ABS  RM21, 998\nKawasaki Z400 ABS  RM28, 755\nMajlis pelancaran turut disusuli dengan acara tandatangan oleh YB Tan Sri Dato Hj Muhyiddin Yassin bagi meraikan ulang tahun ke-30 Kawasaki Motors (Malaysia).\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Moto Malaya\nnews\nWSBK \n\nKejohanan World Superbike Championship (WorldSBK) 2019 Akan Menampilkan Tiga Perlumbaan Bagi Setiap Pusingan \n\n\nPosted on October 12, 2018October 12, 2018 by Zarul Faiz \n\n\n\n\nKejohanan World Superbike Championship (WorldSBK) 2019 akan menampilkan tiga buah perlumbaan pada setiap pusingan.\nPihak penganjur akan menambah sprint race untuk Perlumbaan 1 dan Perlumbaan 2.\nPerlumbaan tambahan ini sudah pasti akan memberikan lebih pendedahan pada siri perlumbaan ini.\n\n\nWorld Superbike Championship 2019 bakal menyaksikan penambahan satu lagi perlumbaan bagi setiap pusingan. Pada ketika ini, setiap pusingan terdiri daripada Perlumbaan 1 dan Perlumbaan 2.\nTidak dapat dinafikan lagi yang tahap populariti World Superbike Championship (WorldSBK) telah suram sejak beberapa tahun kebelakangan ini.\nBagaimana pun, siri perlumbaan berdasarkan jentera pengeluaran ini masih kekal sebagai satu platform yang amat penting buat para pengeluar untuk memperagakan kemampuan kejuruteraan masing-masing.\nApakah yang dimaksudkan dengan siri perlumbaan berdasarkan jentera pengeluaran? Para pengeluar perlu menghomologasi sejumlah motosikal bagi menjadikannya sah untuk siri perlumbaan ini. Dengan erti kata lain, jika sebuah jentera perlumbaan itu menampilkan sebuah teknologi tertentu, versi sah jalan rayanya juga perlulah dilengkapkan dengan teknologi yang sama. Inilah caranya kita telah mendapat model-model homologasi seperti ZX-10RR, Panigale R, dan bermacam-macam yang lain.\nWorldSBK adalah tempat di mana para peminat boleh menyaksikan motosikal seperti Kawasaki Ninja ZX-10RR, Ducati Panigale R, Honda CBR1000RR, BMW S 1000 RR, dan yang lain-lain bertanding di pentas antarabangsa. Jentera MotoGP sebaliknya, adalah jentera perlumbaan sejati.\nDorna WSBK Organization (syarikat subsidiari bagi pemegang hak milik MotoGP) sedar akan hakikat ini dan merasakan yang mereka perlu melakukan sesuatu bagi menarik semula orang ramai kepada siri perlumbaan ini, seperti mana pada zaman kegemilangannya di awal dan pertengahan dekad 90-an.\nJadi, mereka memutuskan untuk menambah sprint race pada pagi Ahad.\nDorna WSBK dan FIM berharap yang perlumbaan tambahan ini akan membawa lebih banyak pendedahan yang akan memanfaatkan ke semua pasukan, penaja, dan juga penonton. Maklumat selanjutnya akan diberitahu pada masa yang akan datang.\nPengarah Eksekutif WorldSBK, Daniel Carrera menerangkan, Sprint race ketiga dalam format WorldSBK adalah sesuatu yang telah kami rancang buat sekian lama, dan kini, kami berasa amat gembira menyaksikan pelan ini mulai dijalankan. Kami cukup komited dalam membawakan perlumbaan yang mengujakan dari tahun ke tahun, dan kami rasa dengan penambahan sprint race ini akan memperkayakan pengalaman WorldSBK. Kami akan meneruskan usaha persiapan akhir dan berharap dapat memberikan lebih banyak maklumat pada masa yang terdekat.\nAda pusingan WorldSBK yang tertentu juga turut mengadakan perlumbaan World SuperSport (WorldSSP), SuperStock (STK1000) dan World SuperSport300 (WorldSSP300).\nAdvertisements",
        "BERITA TEMPATAN\nMoto Malaya \n\nEnjin 338cc Parallel-Twin, Percaturan Baharu Harley-Davidson Tahun 2020 \n\n\nPosted on June 21, 2019 by Amirul Azreen \n\n\n\nBaru-baru ini telah dilaporkan bahawa pengeluar motosikal Amerika Syarikat, Harley-Davidson (HD) akan menjalinkan kerjasama dengan Qianjiang Motorcycle untuk menghasilkan enjin bersaiz kecil bagi pasaran Asia.\nHari ini telah disahkan bahawa jentera tersebut bukanlah sebuah cruiser sebaliknya motosikal jenis naked bike yang akan dijana dengan enjin 338cc parallel-twin dengan cecair penyejuk.\nHarley-Davidson (HD) baru-baru ini telah menyiarkan gambar sebuah prototaip yang dijangka bakal menjadi jentera yang akan dipasarkan pada tahun 2020.\nDaripada gambar yang dikongsikan, jelas HD mengambil pendekatan baharu dengan mengetepikan pengayaan cruiser yang sinonim dengan jenama itu.\n\nStruktur kerangka trellis dan enjin parallel twin cylinder dengan cecair penyejuk akan dihasilkan di fasiliti Qianjiang di China.\nMeskipun tiada maklumat yang lebih terperinci ketika ini namun berdasarkan gambar semata-mata, menunjukkan bahawa jentera ini akan didatangkan dengan upside-down fork di bahagian depan dan monoshock di bahagian belakang.\nDifahamkan, dual channel ABS turut akan didatangkan secara standard.\n(SUMBER: GaadiWaadi)\nAdvertisements",
        "BERITA TEMPATAN\nKawasaki\nKempen Keselamatan Jalan Raya\nKMSB \n\nKMSB Anjurkan Kempen Keselamatan Jalan Raya Kawasaki 2019 \n\n\nPosted on January 16, 2019 by Zarul Faiz \n\n\n\n\nKawasaki Motors Malaysia (KMSB) telah menganjurkan Kempen Keselamatan Jalan Raya Kawasaki tahunan mereka.\nDiadakan di tol plaza Sungai Besi, kempen ini memasuki tahun ke-empatnya dan berfokus kepada mempertingkatkan keselamatan jalan raya secara keseluruhan bagi para penunggang motosikal.\nPemeriksaan keselamatan motosikal 16 bahagian percuma telah dijalankan buat semua motosikal tanpa mengira model mahu pun jenama.\n\n\nBersempena dengan perayaan Tahun Baharu Cina 2019, Kawasaki Motors Malaysia (KMSB) telah menganjurkan Kempen Keselamatan Jalan Raya Kawasaki 2019. Diadakan di plaza tol Sungai Besi (arah selatan), kempen ini memasuki tahun ke-empatnya, yang mana ianya anjuran bersama dengan Persatuan Penjual Motosikal dan Skuter Malaysia (MMSDA) bagi mempromosikan penunggangan yang selamat.\n\nDilancarkan oleh Ketua Pengarah Jabatan Keselamatan Jalan Raya Malaysia (JKJR), Dato Rosli Bin Isa, program ini bertumpukan kepada mempromosikan keselamatan jalan raya secara keseluruhan buat para penunggang motosikal yang telah berpeluang menghadiri acara ini. Kempen keselamatan jalan raya ini juga telah disokong oleh syarikat-syarikat serta agensi-agensi yang lain seperti JPJ, KKR, PLUS, PDRM, JKJR, Tokio Marine Insurans (Malaysia) Berhad, AEON Credit Service, KHI Helmet, Bridgestone, dan lain-lain.\n\nTarikan utama acara ini adalah pemeriksaan keselamatan motosikal 16 bahagian percuma untuk ke semua motosikal tanpa mengira model mahu pun jenama. Pemeriksaan ini telah dilakukan oleh para juruteknik berpengalaman yang dibekalkan oleh Pusat Perkhidmatan Eksklusif Kawasaki (KESC) bagi memastikan yang ke semua jentera dalam keadaan yang baik. Mereka yang telah mendapatkan perkhidmatan pemeriksaan ini turut ditawarkan Kawasaki Genuine Oil, di mana anda boleh membeli dua botol pada harga sebotol.\n\nAnda memerlukan helmet baharu? Dengan sokongan KHI Helmet, para pengunjung boleh menukar helmet lama mereka dengan sebuah helmet yang baharu secara percuma! Peserta juga akan diberikan ves keselamatan kebolehlihatan tinggi bagi memastikan yang tahap keterlihatan penunggang yang tinggi di atas jalan raya tidak kira siang atau malam.\n\nKMSB adalah antara salah sebuah pengeluar motosikal dalam negara yang telah melabur dengan banyak untuk keselamatan keseluruhan penunggang motosikal di tanah air kita. Selain daripada kempen keselamatan tahunan mereka ini yang telah berjalan dengan jayanya sejak empat tahun yang lalu, mereka juga turut memulakan Kursus Penunggangan Berhemah & Selamat Kawasaki sejak tahun lalu.\n\nUsaha tanggungjawab sosial korporat mereka dalam menganjurkan acara-acara sebegini bertitik tolak pada fakta yang sekitar 62% kemalangan dalam negara melibatkan penunggang motosikal dan ini adalah usaha mereka bagi mengurangkan jumlah berkenaan. Dalam kebanyakan kes, kemalangan tersebut terjadi akibat kecuaian manusia namun sebagai penunggang motosikal, kita perlu memastikan yang kita telah mencuba sebaik mungkin bagi meningkatkan keselamatan keseluruhan jalan raya.\n\nKempen Keselamatan Jalan Raya Kawasaki 2019 akan berlangsung sehingga jam 6 petang hari ini jadi kunjungilah plaza tol Sungai Besi (arah selatan) bagi menikmati pemeriksaan keselamatan motosikal percuma dan pelbagai lagi tawaran menarik yang disediakan untuk anda!\nKawasaki Ninja ZX-10RR Dan ZX-6R 2019 Kini Di Malaysia! Dari RM79,900\n\nAdvertisements",
        "BERITA ANTARABANGSA\nMoto Malaya \n\nToyota Kekal Jenama Kereta Paling Bernilai Di Dunia \n\n\nPosted on June 12, 2019 by Amirul Azreen \n\n\n\nMenurut kajian yang dilaksanakan Kantar Millward Brown yang dikenali sebagai Brandz Top 100 Most Valuable Global Brands 2019, pengeluar kereta Jepun, Toyota muncul sebagai jenama automotif paling bernilai tahun ini sekaligus mengekalkan kedudukan tersebut untuk tujuh tahun berturut-turut.\nTempat kedua menjadi milik pengeluar kereta Jerman, Mercedes sementara BMW ketiga.\n\nTerdapat pelbagai cara untuk mengukur kedudukan sesuatu jenama antaranya dengan mengambil kira hasil penjualan, keuntungan dan berapa ramai pengikut di media sosial. Bagaimanapun, bagi pengeluar kereta mereka juga perlu bijak dalam memasarkan jenama mereka kepada orang ramai.\nMeskipun kajian tersebut menandakan kejayaan bagi Toyota bagi kategori automotif namun apabila dirangkumkan dengan 100 jenama lain, pengeluar kereta Jepun itu sekadar menduduki tangga ke-41, diikuti Mercedes (54) dan BMW (55).\nKesemua jenama automotif kehilangan beberapa kedudukan berbanding tahun lalu dengan Volkswagen muncul satu-satunya nama yang berjaya memperbaiki kedudukan meskipun terpalit dengan skandal Dieselgate sebelum ini. Sementara Porsche yang baru menembusi ranking tersebut berjaya mengetepikan Maruti-Suzuki.\nBukan mudah untuk jenama automotif menembusi ranking 10 terbaik dunia yang rata-rata didominasi Amazon, Apple dan Google. Jenama ini menawarkan pelbagai servis kepada orang ramai sekalgus menyukarkan jenama automotif untuk bersaing.\nAdvertisements",
        "BERITA TEMPATAN\nMoto Malaya \n\nRasai Kemampuan Sebenar Mitsubishi Triton Di Setia Alam! \n\n\nPosted on March 8, 2019 by Amirul Azreen \n\n\n\n\nMitsubishi Motors Malaysia menganjurkan Mitsubishi 4Sure Thrill Event bersama bekas juara dunia dua kali Rali Dakar, Hiroshi Masuoka dan pelumba negara Leona Chin di Pusat Konvensyen Setia City (SCCC), Setia Alam, yang akan bermula esok hingga Ahad.\nAcara tersebut membuka peluang kepada orang ramai untuk merasai sendiri kehebatan model terbaru Mitsubishi Triton sambil ditemani pemandu profesional.\nHiroshi dan Leona bakal mengetuai sesi pemanduan dengan menampilkan kemampuan sebenar Mitsubishi Triton dengan melalui trek istimewa yang telah disediakan.\n\nHiroshi Masuoka merupakan bekas dua kali juara dunia rali Dakar  2003 dan 2004  sementara Leona dinobat sebagai Atlet Permotoran Wanita Harapan di Anugerah Automotif Asia 2019.\nSelain itu, orang ramai yang hadir turut diberi peluang memandu uji Triton baharu di atas trek yang disediakan khas bagi menguji sistem pacuan empat roda Super Select II dan Hill Descent Control.\n\nSenarai harga model Triton di bawah:\n\n\n\n\nVarian\n\n\nHarga (RM)\n\n\nWarna\n\n\n\nTriton Adventure X\n\nRM135, 200\n\nWhite Diamond, Jet Black Mica\n\n\nTriton AT Premium\n\nRM118, 600\n\nWhite Diamond, Graphite Gray\n\n\nTrition MT Premium\n\nRM112, 500\n\nWhite Diamond, Graphite Gray\n\n\nTriton AT\n\nRM105, 990\n\nWhite Diamond, Sterling Silver\n\n\nTriton MT\n\nRM100, 200\n\nWhite Diamond, Sterling Silver\n\n\n\n\nOrang ramai yang bertandang ke acara tersebut akan dihujani dengan pelbagai hadiah antaranya:\n\n1,000 pelanggan pertama yang membeli Triton baharu itu bakal menerima bag Thule Subterra edisi terhad bernilai RM2,000.\nKad petrol bernilai RM30 untuk 30 pelanggan pertama yang membuat tempahan untuk sebarang model Mitsubishi\nPayung ekslusif Ralliart untuk sesiapa yang membuat tempahan kenderaan Mitsubishi\nKopi Starbucks percuma bagi 100 peserta yang melengkapkan semua tiga cabaran.\nPemenang pertandingan foto/video 4Sure Thrill akan menerima baucer kad petrol bernilai RM800, kad Touch & Go bernilai RM500 dan baucar Tesco RM300.\nHadiah cabutan bertuah bernilai RM5,000\n\nAdvertisements",
        "BERITA ANTARABANGSA\nHonda\nMoto Malaya \n\nWartawan Automotif Hilang Selepas Tunggang Uji Honda CB1000R \n\n\nPosted on June 11, 2019 by Amirul Azreen \n\n\nSumber: Cars and Bikes\nSeorang wartawan automotif hilang selepas selesai tunggang uji motosikal jenis Honda CB1000R di Amerika Syarikat.\nDavid Gordon Johnson, 44 tahun  yang dilaporkan hilang sejak 5 Jun lalu  difahamkan dalam perjalanan pulang ke rumah selepas selesai menguji CB1000R selama dua hari di California dan Nevada.\n2018 CB1000R\n\nDavid- yang bekerja sebagai penulis sambilan untuk Motorcyclist Magazine  kali terakhir dihubungi pada Rabu lalu.\nTeman wanitanya, Jaclyn Trop berkata David menghubunginya menerusi aplikasi pesanan ringkas dan memaklumkan bahawa dia berasa sedikit penat.\nBeberapa jam kemudian, Jaclyn menerima gambar David yang berada di dalam sungai. Jaclyn kemudiannya melaporkan David hilang kepada pihak berkuasa Sacramento pada hari yang sama selepas gagal menghubunginya.\nPasukan pencari berjaya menemui motosikal tersebut di sebuah hentian rehat Jumaat lalu, dan beberapa hari kemudian, mereka menjumpai baju, telefon bimbit dan laptop berdekatan dengan sebuah sungai.\nKetika ini masih tiada maklumat lanjut mengenai status David.\nAdvertisements",
        "BERITA ANTARABANGSA\nGSX-R1000RR\nsuzuki \n\nSuzuki GSX-R1000RR Dibawa Dalam Sebuah Perlumbaan Rali \n\n\nPosted on March 15, 2019 by Zarul Faiz \n\n\n\n\nRicardo Domingos telah menunggang sebuah motosikal Suzuki GSX-R1000RR dalam perlumbaan Baja Rally Portugal.\nMeskipun dia tidak memenangi perlumbaan tersebut, dia berjaya menewaskan sebahagian besar pesaing.\nPerlumbaan rali Baja Portugal ini menyaksikan para pesaing berentap untuk melakukan catatan masa terpantas.\n\n\nApakah perkara pertama yang anda perlu ada untuk bertanding dalam perlumbaan rali motosikal? Sudah semestinya sebuah motosikal offroad bukan? Jadi, apa yang motosikal Suzuki GSX-R1000RR ini buat dekat sini?\nPenunggang lagak ngeri kelahiran Portugal, Ricardo Domingos, jelas sekali mempunyai idea yang berbeza apabila dia bertanding dalam perlumbaan Baja 500 versi Portugal. Menurut, Ricardo, apa yang dia perlukan hanyalah tayar offroad yang knobby, serta palang pemegang yang lebih tinggi bagi membolehkannya untuk berlumba. Tidak lupa juga sedikit pemetaan semula enjin bagi menghasilkan lebih banyak tork dan bukannya kuasa kuda semata-mata.\nDia kemudiannya telah menyertai kelas amatur dalam rali Baja 500 Portalegre, menamatkan perlumbaan di tempat yang ke-24, daripada 70 orang peserta. Jika anda ambil kira jumlah keseluruhan peserta, ianya keputusan yang agak baik, memandangkan dia telah menewaskan 46 orang penunggang yang lain yang menunggang motosikal offroad.\nPerlumbaan Baja 500 (500 di sini adalah jarak perlumbaan, 500 batu) yang asal telah diadakan di Semenanjung Baja, California di benua Amerika. Ia terdiri daripada beberapa buah kategori yang berbeza untuk kereta, trak, bugi, dan juga motosikal. Para peserta akan berlumba merentasi padang pasir bagi mencatatkan masa yang terpantas.\nPerlumbaan Baja Portugal pula, telah mula dipertandingkan sejak tahun 1987. Ia telah dicipta oleh Jos Megre, bekas pelumba yang pernah bersaing dalam perlumbaan rali Paris-Dakar. Ianya kini merupakan sebahagian daripada Rally World Cup.\nSaksikanlah video Domingos beraksi dengan motosikal Gixxernya di bawah. Video ini diambil dari EnduroPro Magazine.\n\n\nAdvertisements",
        "1800cc\nBERITA ANTARABANGSA\nBMW Motorrad \n\nBMW Motorrad Sedang Membangunkan Platform Enjin Boxer 1,800cc? \n\n\nPosted on December 7, 2018 by Zarul Faiz \n\n\n\n\nBMW Motorrad telah membuat satu usikan dengan sebuah enjin Boxer 1,800cc yang baharu.\nPengeluar tersebut telah mengamanahkan Custom Works Zon untuk membina sebuah motosikal buatan khas bagi enjin tersebut.\nKhabar angin ada mengatakan bahawa BMW akan membina sebuah motosikal cruiser.\n\n\nNampaknya, BMW Motorrad sedang dalam usaha pembangunan sebuah model platform baharu berasaskan enjin Boxer 1,800cc yang baharu.\nBagaimana pun, berbandingkan hanya menghasilkan sebuah video usikan, BMW telah mendapatkan khidmat Yuichi Yoshizawa dan Yoshikazu Ueda dari Custom Works Zon untuk membina sebuah motosikal peragaan bergelar R18 berdasarkan enjin yang baharu itu. Binaan tersebut telah pun menggondoli beberapa buah anugerah dalam arena motosikal buatan khas.\n\nEnjin baharu ini dikatakan dilengkapi dengan aktuasi injap pushrod, dan menggunakan penyejukan udara/minyak. Selain daripada maklumat ini, BMW Motorrad masih belum mendedahkan lagi sebarang maklumat lain.\n\nTetapi, motosikal apakah yang sesuai dengan enjin ini? BMW telah meliputi ke semua segmen kecuali segmen motosikal cruiser gaya lama yang sejati. Ianya masuk akal kerana BMW boleh mengambil peluang daripada segmen yang sedang mengecil ini dengan memperkenalkan interpretasi mereka terhadap sebuah motosikal cruiser.\n\nPengeluar berkenaan telah pun membuktikan bahawa mereka boleh menggunapakai enjin Boxer sejukan udara/minyak dalam platform warisan R nineT. Bagaimana pun, dengan penguatkuasaan piawaian emisi Euro5 yang akan datang, kapasiti 1,800cc akan dapat mengimbangkan kuasanya yang hilang. Selain itu, kapasitinya yang besar itu akan membolehkan BMW untuk menyaingi motosikal cruiser besar yang lain dari Harley dan Indian.\n\nPasti menarik untuk mengetahui apakah kesudahannya nanti, walau apa pun jua yang akan terhasil nanti.\n\nAdvertisements",
        "BERITA TEMPATAN\nMoto Malaya\nPerodua \n\nPerodua: Rumah Jagaan Anak-Anak Yatim Al-Yakim Terima Sumbangan RM5,000 \n\n\nPosted on March 22, 2019 by Amirul Azreen \n\n\n\nKonvoi Perodua Aruz TransBorneo sempat berkunjung ke Rumah Jagaan Anak-Anak Yatim Al-Yakim ketika melalui Sandakan semalam.\nKonvoi yang melibatkan enam kenderaan Aruz itu turut menghulurkan bantuan berbentuk wang sebanyak RM5,000 kepada di samping menyediakan makan tengah hari untuk 20 anak yatim dan lima penjaga yang menghuni rumah berkenaan.\nPresiden dan Ketua Pegawai Eksekutif Perodua, Dato Zainal Abidin Ahmad berkata kunjungan mereka bertujuan untuk memberi sinar dalam setiap kanak-kanak di rumah tersebut.\n\nKami mendekati mereka supaya mereka tahu bahawa masih ada yang prihatin dan mengambil berat tentang mereka. Mereka juga umpama keluarga buat kami. Mereka memberi inspirasi kepada kami untuk tidak berputus asa dan sentiasa kuat dalam menempuh apa jua cabaran dan rintangan hidup.\n\nSebagai sebuah syarikat tempatan yang mengutamakan insan, kami berharap agar sumbangan kami ini sedikit sebanyak memberikan manfaat kepada mereka,katanya.\nSejak dilepaskan 16 Mac lalu, konvoi Perodua Aruz TransBorneo telah merentasi Sibu, Bintulu, Miri, Kota Kinabalu, Kundasang dan Sandakan sebelum menamatkan pengembaraan di Tawau.\n\nAdvertisements",
        "BERITA ANTARABANGSA\nHarley Davidson\nLiveWire \n\nHarley-Davidson LiveWire 2020 Akan Disediakan Bermula Ogos 2019 \n\n\nPosted on January 8, 2019 by Zarul Faiz \n\n\nLiveWire 2018\n\nModel Harley-Davidson LiveWire 2020 akan disediakan bermula Ogos 2019.\nIanya merupakan motosikal elektrik pertama keluaran Motor Company berkenaan.\nMotosikal ini tampil dengan pelbagai ciri teknologi baharu.\n\n\nMotosikal elektrik Harley-Davidson LiveWire 2020 akan mula disediakan bermula Ogos 2019. The Motor Company telah mendedahkan berita ini bersama dengan dua buah motosikal elektrik konsep yang lain.\nModel Harley-Davidson LiveWire telah ditetapkan pada harga $29,799.\n\nSelain daripada komponen-komponen casis mewah yang telah kami laporkan sebelum ini, motosikal berkenaan menggunakan aci pandu elektrik Revelation serba baharu. Pengeluar berkenaan menyatakan bahawa ianya akan menghasilkan bunyi Harley-Davidson baharu sewaktu ia memecut. Bunyi futuristik baharu ini melambangkan agihan kuasa elektrik lancar motosikal LiveWire.\nSelain daripada aci pandu dan casis berkenaan, motosikal ini dilengkapi dengan pusat media bercirikan LTE (4G), dan kawalan cengkaman berasaskan IMU dan ABS.\n\nKami pernah menunggang uji motosikal LiveWire ini sebelum ini, dan ianya kedengaran seperti jet pulsa dan bukannya bunyi deruman yang biasa anda dengar dari aci pandu elektrik yang normal. Ia cukup menarik sekali dan bukan datang dari sebuah pembesar suara.\nKami juga ingin menyatakan bahawa motosikal LiveWire inilah yang telah mengubah persepsi kami terhadap motosikal elektrik. Kami menjangka yang ianya akan menjadi jentera yang jinak seperti skuter elektrik, namun ianya telah mengejutkan dan mengagumkan kami. Pemecutannya adalah serta merta dan ianya tanpa klac atau transmisi yang akan melemahkan kuasa motornya, seperti mana yang ada dalam enjin minyak petrol.\nExclusive: Harley-Davidson Project Livewire test ride\n\nIa boleh dicas menggunakan palam rumah yang biasa (Tahap 1). Pilihan pengecasan yang lain adalah melalui unit pengecasan Tahap 2 (21 km bagi setiap jam pengecasan), dan melalui Cas Pantas DC Tahap 3 yang memberikannya jarak perjalanan 309km dengan pengecasan satu jam.\n\nMotosikal ini boleh ditempah atas talian di sesetengah negara. Kami masih menunggu pengesahan daripada Harley-Davidson Petaling Jaya.\n\nAdvertisements",
        "BERITA TEMPATAN\nMoto Malaya \n\n20 Myvi Baharu Jadi Mangsa Kes Curi Tayar Di Pulau Pinang \n\n\nPosted on May 28, 2019May 28, 2019 by Amirul Azreen \n\n\nSumber: Guan Ming\nPerodua Myvi merupakan kenderaan paling popular di Malaysia sejak diperkenalkan pada 2005 dan peminat model bersaiz kompak itu kemudiannya disajikan dengan Myvi serba baharu pada 2018.\nBagaimanapun, tanpa disedari, model baharu itu turut medapat tempat dalam hati pencuri di Malaysia.\nSumber: Guan Ming\nMenurut laporan Guan Ming, lebih 20 unit Myvi baharu telah kehilangan tayar di Pulau Pinang dengan kesemuanya disyaki dilakukan oleh kumpulan yang sama.\nSumber: Guan Ming\nKetua Polis Daerah Timur Laut, ACP Che Zaimani berkata setakat ini pihaknya hanya menerima satu laporan oleh seorang lelaki pada 5 Mei lalu apabila dua tayarnya dicuri.\nSumber: Guan Ming\nPihak polis menggesa agar semua mangsa tampil membuat laporan agak dapat membantu siasatan.\nKebanyakkan mangsa bukan sahaja meletakkan kenderaan mereka di kawasan tertutup malah kumpulan pencuri tersebut turut melakukan kegiatan mereka di kawasan letak kereta terbuka.\nSumber: Guan Ming\nModel baharu Myvi menjadi sasaran pencuri ekoran harga sport rim tersebut mencecah ribuan ringgit di pasaran.\nAdvertisements",
        "BERITA TEMPATAN\nGB Workshop\nmv agusta \n\nGB Workshop Anjurkan Sesi Bual Bicara Kedai Pertama Buat Pemilik MV Agusta \n\n\nPosted on February 24, 2019 by Zarul Faiz \n\n\n\n\nSesi bual bicara kedai adalah peluang di mana pengurus sesuatu perniagaan menjemput para pelanggan dan bakal pelanggan bagi memperkenalkan kepada mereka program dan perkhidmatan yang disediakan oleh kedai berkenaan.\nTahun lalu, para pemilik MV Agusta dibiarkan terkapai-kapai setelah syarikat yang bertanggungjawab ke atas pengedaran jenama berkenaan di Malaysia telah menghentikan operasinya.\nPada bulan Disember 2018, GB Workshop telah menandatangani persetujuan bersama MV Agusta Motor S.p.A bagi menyediakan perkhidmatan selepas jualan buat para pemilik MV Agusta.\nSesi bual bicara kedai yang diadakan baru-baru ini adalah program pertama seumpamanya buat pemilik MV, dengan lebih daripada 30 orang pemilik menghadirkan diri.\n\n\nPada bulan Disember yang lepas, kami telah melaporkan tentang pembukaan pusat perkhidmatan selepas jualan rasmi yang baharu untuk motosikal MV Agusta di Malaysia.\n\nGoh Brothers Motorcycles Sdn. Bhd. (GBMC) telah membuat satu pengumuman rasmi yang ia telah menandatangani persetujuan bersama dengan MV Agusta (MV) Motor S.p.A bagi menyediakan sokongan selepas jualan untuk ke semua motosikal MV Agusta di Malaysia. Tekan sini untuk mengetahui dengan lebih lanjut mengenai pengumuman tersebut.\n\nSusulan kepada pengumuman berkenaan, GBMC pada hari ini telah menganjurkan satu sesi bual bicara kedai bersama dengan pemilik MV Agusta. Sesi ini telah berlangsung di GB Workshop yang terletak di The Gasket Alley.\n\nSesi ini, yang telah dihadiri seramai kira-kira 30 orang pemilik MV Agusta, bertujuan untuk memperkenalkan kepada para pemilik dengan kakitangan yang bertanggungjawab ke atas pusat perkhidmatan ini.\n\nSesi ini telah dihoskan oleh Idon Pang, Pengurus Selepas Jualan GB Workshop, yang telah mendapat latihan berkenaan perkhidmatan selepas jualan daripada MV Agusta.\n\nSesi ini telah dianjurkan bagi memperkenalkan kepada para pemilik dengan pasukan yang bertanggungjawab di sebalik tabir pusat perkhidmatan ini dan juga kepada prosedur operasi standard kami. Kami ingin menunjukkan kepada para pemilik MV Agusta bahawa kami telah bersiap sedia dan lengkap bagi menyelenggara motosikal MV Agusta, kata Pang sewaktu sesi berkenaan.\n\nTopik yang telah dibincangkan sewaktu sesi ini termasuklah pengenalan kepada pusat perkhidmatan dan juga mesin-mesinnya, tuntutan waranti, serta pesanan alat ganti.\n\nKami amat teruja dan berterima kasih dengan sokongan yang tidak disangka-sangka untuk sesi bual bicara kedai ini. Kami komited dalam menyelenggara motosikal MV Agusta dengan cara yang sebetulnya menggunakan peralatan teknikal yang sesuai dan juga mekanik yang terlatih. Kami telah menghantar ketua jabatan selepas jualan kami ke Itali untuk mendapatkan latihan di kilang MV Agusta dan kami akan meneruskan pelaburan dalam latihan dan peralatan teknikal supaya pemilik MV Agusta mendapat perkhidmatan yang terbaik dan ianya telah kami capai dengan mendengar apa yang dimahukan pelanggan kami, ujar Juan Chow Wee, Pengurus Besar GBMC.\n\nGB Workshop kini telah membuka pintu mereka kepada ke semua motosikal MV Agusta untuk kerja-kerja penyelenggaraan dan juga untuk tuntutan waranti.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto\nMoto Malaya\nproton \n\nPROTON Catat Rekod Jualan Baru Bagi Suku Pertama 2019 \n\n\nPosted on April 2, 2019 by Amirul Azreen \n\n\n\nPROTON menamatkan suku pertama 2019 dengan rekod kenaikan jualan baharu dengan 6,145 unit didaftarkan sekaligus mencatat kenaikan 2.6 peratus berbanding tempoh sama tahun lalu.\nMeskipun model X70 baru sahaja dilancarakan namun jumlah pendaftaran dicatatkan amat memberangsangakan. Pada bulan Mac sahaja, sebanyak 2,979 unit telah didaftarkan sekaligus menjadikan X70 model SUV paling laris bagi bulan itu dan tiga bulan pertama tahun ini.\n\nBukan itu sahaja, angka yang direkodkan merupakan jumlah paling banyak pernah dicatat dalam industri automotif Malaysia bagi segmen SUV dalam tempoh satu bulan.\nProton X70 jelas semakin mendapat tempat sebagai SUV popular apabila telah pun menerima lebih 25,000 tempahan.\nSementara itu, Ketua Pegawai Eksekutif PROTON, Dr Li Chunrong mengucapkan terima kasih kepada usaha yang dilakukan keluarga PROTON sepanjang tahun ini.\n\nAngka yang dicatatkan oleh PROTON pada tahun 2019 merupakan hasil daripada usaha padu yang dilakukan\noleh setiap pekerja kami selain daripada pembukaan cawangan 3S/4S, peningkatan kualiti produk, tumpuan penuh pada perkhidmatan pelanggan serta penambahbaikan pada bahagian-bahagian yang lain.\n\nPada masa sama kami juga berharap dapat menyerahkan model X70 kepada pelanggan dengan lebih cepat di samping memastikan setiap unit yang diserah mengekalkan tahap kualiti yang tinggi,katanya.\nAdvertisements",
        "BERITA TEMPATAN\nconvoi\nducati\nDucati Malaysia\nMultistrada 950 \n\nTunggangan Media Ducati Multistrada 950 \n\n\nPosted on December 22, 2018 by Zarul Faiz \n\n\n\n\nDucati Malaysia telah menganjurkan Tunggangan Media Ducati Multistrada 950 baru-baru ini.\nTujuan konvoi ini adalah untuk menyerlahkan kebolehan jentera Ducati Multistrada 950.\nDi samping itu, tunggangan ini mempersembahkan sekilas pandang gaya hidup yang berkait rapat dengan motosikal ini buat warga media.\n\n\nApakah perkara yang paling menyeronokkan mengenai motosikal? Ianya bukan hanya mengenai motosikal tersebut semata-mata, tetapi, mengenai gaya hidup atau ekosistem yang berkait rapat dengannya. Dan inilah yang telah di buktikan melalui Tunggangan Media Ducati Multistrada 950.\nDucati Malaysia ingin menyerlahkan kebolehan jentera Ducati Multistrada 950, tetapi, ianya bukan hanya tertumpu kepada motosikal ini sahaja.\n\nBerkumpul di tempat permulaan\nSatu baris yang diisi oleh tiga buah motosikal Multistrada 1200 Enduro dan satu lagi baris yang diisi dengan lapan buah jentera Multistrada 950 mengalukan ketibaan kami di kompaun Ducati Malaysia.\n\nPara kru turut ada bagi menyambut kedatangan kami dengan sapaan dan senyuman. Salah seorang daripada mereka telah memberikan kami stiker DRE: Ducati Riding Experience sebelum mengiringi kami ke dalam untuk pendaftaran. Pendaftar kemudiannya telah menetapkan jentera Multistrada 950 yang akan kami tunggangi dan menunjuk ke arah tempat sarapan.\n\nTaklimat sebelum penunggangan dimulakan dengan ucapan aluan dan persembahan produk ringkas oleh David Lim, Eksekutif Pemasaran Ducati Malaysia. Kami jelas sekali tentang apa yang dilambangkan oleh model Multistrada 950 ketika ianya dilancarkan, namun penyegar ingatan sentiasa dialukan.\nBerikutnya adalah persembahan oleh Haizal Omar, Ketua Marsyal dan Jurulatih DRE. Dia memberikan taklimat menggunakan poin dari tip penunggangan yang amat terkenal bergelar The Pace.\n\nThe Pace adalah hasil nukilan seorang wartawan permotoran terkemuka, Nick lenatsch. Diterbitkan buat kali pertama dalam majalah Motorcyclist pada tahun 1991 sebelum diterbitkan semula dalam majalah Sport Rider pada tahun 1993. Dia kemudiannya telah memperhalusi dan menambah beberapa buah tip yang lain dan menerbitkannya sebagai The Pace 2.0 dalam Cycle World Magazine pada tahun 2013. Begitu ramai para pelatih, wartawan permotoran, dan juga kelab motosikal menggunakannya sebagai rujukan.\nThe Pace meliputi disiplin penunggangan jalan raya, terutamanya dalam kumpulan. Kami dipecahkan kepada dua kumpulan, yang diketuai oleh Haizal dan Didi. Mereka akan mengetuai pada rentak yang sesuai untuk penunggang dalam setiap kumpulan. Mereka akan memastikan dari masa ke semasa yang semua penunggang berada dalam tahap yang selesa.\n\nSelain itu, Haizal adalah seorang jurulatih bertauliah dari California Superbike School. Dengan itu, dia dapat berkongsi pengetahuan dan pengalamannya dengan kami semasa penunggangan ini sebagai sebahagian daripada Ducati Riding Experience.\nDucati Malaysia turut meminjamkan kami jaket penunggangan jenama Ducati. Kebanyakannya adalah buatan Dainese, namun ada antaranya oleh Rev It.\nPenunggangan\nKami menuju terus ke stesyen minyak BHP Karak sebelum meneruskan perjalanan di atas lebuh raya. Trafik agak ringan memandangkan ianya hari bekerja.\n\nMarsyal mengekalkan rentak yang tinggi bagi membolehkan kami menikmati kehebatan Multistrada 950. Namun, ianya tidak terasa seperti kami digesa. Kami tidak digesa untuk menunggang laju seperti sedang berlumba dalam GP di Lebuhraya Karak. Sebaliknya, ia terasa seperti satu penunggangan yang lancar pada hari Selasa.\nEmpangan Klau\nKami turun dari lebuhraya dan menuju ke Sungai Klau.\n\nLaluan ini bukan sahaja melangkau pekan Bentong yang sibuk, ia juga lebih menarik pemandangannya. Jalan sempit yang diapit barisan kelapa sawit sehingga ia digantikan dengan pemandangan sungai dan tasik-tasik kecil. Kami dapat lihat banjaran gunung Titiwangsa yang dihiasi awan.\n\nKami berhenti berehat seketika dan untuk mengambil gambar. Salah sebuah kenderaan sokongan Ducati Malaysia telah pun tiba sebelum kami, dan krunya telah melambai kami memasuki kawasan parkir. Mereka menyambut kami dengan tuala yang disejukkan dan minuman.\n\nYES Orchard & Caf\nCafe ini terletak di jauh dari laluan utama, memberikan kami peluang untuk melakukan penunggangan off-road.\n\nKami tiba sebelum waktu makan tengahari, jadi, kebun tersebut telah menyediakan sebakul durian Raub untuk dinikmati. Dan ianya cukup besar sekali. Isinya juga tidak kurang banyaknya. Ianya durian paling sedap pernah dinikmati penulis.\n\nJurulatih DRE duduk bersama kami bagi berkongsi tip-tip yang berguna. Kami diberi tunjuk ajar mengenai countersteering, penglihatan, pemilihan laluan, dan kemahiran penunggangan penting yang lain.\n\nMakan tengahari disediakan selepas itu. Penulis bukannya minat sangat dengan ikan patin tempoyak tetapi tidak dapat dinafikan yang ini sangat sedap sekali! Tidak akan dapat jumpa sesedap ini di Kuala Lumpur.\n\n\n\n\n\n\n\n\n\n\n\nSungai Koyan  Cameron Highlands\nSorotan bagi penunggangan kali ini.\n\nJalan Sungai Koyan  Cameron Highlands ini menjadi kegemaran para penunggang. Secara amnya laluan ini diliputi dengan selekoh yang panjang dengan masukan yang tajam. Terdapat sejumlah pusingan jejari mengurang bagi mengingkatkan lagi tahap keterujaan.\n\nPermukaannya mencengkam, tetapi apeks-apeks kebanyakan selekohnya telah mendap sejak bermulanya projek empangan. Ini bakal menjadi satu ujian tahap kebolehan sebenar motosikal Multistrada 950 ini.\nSeperti sebelum ini, rentak dikawal dengan mahir sekali dari hadapan kumpulan. Kami melepaskan pendikit awal, berada di luar selekoh lebih lama bagi menetapkan laluan yang paling selamat, sebelum memasukinya lebih kemudian dan memulas pendikit lebih awal bagi mengimbangkan motosikal. Tiada pulasan deras, pembrekan keras, motosikal bergegar, sewaktu memasuki selekoh. Hanya penunggangan lancar sepanjang perjalanan. Kami menunggang dengan rentak yang pantas tetapi masih mempunyai masa untuk menikmati pemandangan.\n\nMotosikal Multistrada 950 terasa selesa di sini. Sedikit daya dikenakan pada palang pemegang sudah mencukupi untuk memandu arah motosikal ini. Sebaik sahaja ia mencondong, sedikit pulasan pendikitnya akan menstabilkan casis dan motosikal ini akan berada tetap di haluan yang dipilih. Untuk mengiring lagi rapat ke selekoh anda hanya perlu gerakkan bahu anda ke arah tempat dituju.\nMendapan atas jalan agak jelas sekali, tetapi, suspensinya bertindak balas dengan amat baik sekali\nTunggang Uji: Ducati Multistrada 950  Kuda Jantan Itali\n\nRinglet, Cameron Highlands\nMasa terasa seperti berlalu dengan pantas sekali ketika kami sedang berseronok. Nurseri berkanopi putih di cerun-cerun bukit menyambut ketibaan kami di Ringlet.\n\nKami menuju ke stesyen minyak Shell dekat Ringlet untuk isian semula. Ini merupakan satu-satunya hentian isian semula kami sejak kami meninggalkan Ducati Malaysia di sebelah pagi. Kmi telah meliputi jarak 294km, berbakikan 30km bahanapi. Cukup mengagumkan, memandangkan rentak yang kami tunggangi.\n\nJim Thompsons Cottage\nDari situ kami mendaki bukit menuju tempat penginapan kami di Jim Thompsons Cottage. Ia terletak di puncak bukit berhampiran dengan Padang Golf Sultan Ahmad Shah.\n\nSiapakah Jim Thompson?\nWarga Amerika Syarikat, Jim Thompson telah membina rumah ini sebelum Perang Dunia ke-2. Dia telah keluar berjalan pada satu hari pada tahun 1947 dan menghilangkan diri. Jasadnya tidak pernah dijumpai dan tidak ada sebarang tanda mahu pun berita mengenainya sejak itu.\n\nIanya bukanlah sebuah banglo yang besar tetapi, ianya bergaya klasik dengan pintu tempa besi, pintu bilik kayu keras, papan lantai kayu, anak tangga kayu, serta pendiang api di ruang tamu dan juga beberapa buah bilik.\nKotej ini kini dijadikan sebuah resort dan hotel. Kebanyakan pengeluar kenderaan telah memilih acara ini sebagai tempat acara mereka. Pilihan yang tepat sekali. Ini kerana ianya mempunyai halaman yang besar dan taman untuk menikmati udara sejuk di samping pemandangan yang indah. Restorannya adalah bahagian berbumbung halaman.\n\nKami daftar masuk dan kami tidak pun menutup pintu bilik. Sebaliknya, kami berkumpul di ruang tamu untuk berborak. Terasa seperti rumah sendiri. Berbeza berbanding menginap di hotel bertingkat di mana para peserta berehat di bilik masing-masing.\n\n\n\n\n\n\n\n\nBBQ dan stimbot merupakan hidangan makan malam kami. Kami duduk dan makan bersama, warga media, kru Ducati dan wakil Naza. Kami berkongsi cerita, bergelak ketawa mengingati peristiwa yang berlaku sewaktu penunggangan siang tadi (contohnya, penulis sering kali gagal membuat pusingan-u atas motosikal berkenaan). Cukup meriah sekali suasana sehinggakan kami lupa untuk mengunjungi pekan Brinchang.\n\nDucati Malaysia dan jurulatih DRE mempersembahkan sijil penyertaan kepada kami. Selain itu, jurulatih-jurulatih juga telah memilih tiga orang peserta terbaik dalam mematuhi garis panduan The Pace dan etika penunggangan konvoi.\n\nCameron Highlands\nTeman sebilik saya telah mengejutkan saya jam 7.30 pagi untuk bersarapan. Ruang makannya hanya di luar tingkap saya, tergoda rasanya ingin memesan room service sahaja.\nSarapannya ringkas, dan sekali lagi kami berpeluang untuk bersembang, sehinggalah masanya untuk mendaftar keluar.\nBerat rasanya hendak meninggalkan tempat tersebut.\nCameron Highlands  Simpang Pulai\nKami dikejutkan dengan trafik sesak, walaupun ianya adalah hari bekerja. Nasib baik ini adalah konvoi kecil sahaja, di mana kami cuba sebaik mungkin untuk meloloskan diri tanpa mengganggu pemandu kereta.\n\nIanya satu penunggangan yang sukar, tetapi kami berjaya tiba di permulaan jalan Cameron Highlands  Simpang Pulai. Kami berhenti di satu tempat yang baik untuk berehat dan bergambar. Trafiknya mulai surut di sini, kecuali di laluan menuju ke Cameron Highlands.\nKami menunggang kembali selepas 30 minit.\nSekali lagi, kami merujuk pada The Pace dan berseronok menunggang menuruni jalan raya yang mencabar ini. Para marsyal mengingatkan kami untuk menunggang dengan jarak yang luas antara satu sama lain dan melihat melampuai selekoh pada setiap masa.\nNasihat itu dipraktikkan sepenuh apabila Ketua Marsyal terlanggar lubang yang dalam di tengah-tengah selekoh. Tayar belakang menggelongsor tetapi dia berjaya mengawalnya kembali dengan mahir sehinggakan penulis tidak tersentak. Cayalah!\nKami tiba di Simpang Pulai dengan pantas. Terlalu pantas. Kami tidak merasa letih sewaktu penurunan, namun tenaga kami mulai hilang akibat bahang panas.\nKami berhenti di stesyen minyak Shell untuk isian semula dan menuju ke Gopeng untuk makan tengahari.\n\nAdelines Villa\n\nAdelines Villa terletak di kawasan eko pelancongan berhampiran Sungai Geroh. Bangunan utama resort tersebut diperbuat daripada pondok kayu dengan bumbung atap.\nKami menikmati juadah lazat yang disediakan, walaupun sedar yang kami pasti mengantuk kemudian. Tetapi, sebagai warga Malaysia yang normal, masakan kami mampu menolaknya?\nAda satu lagi kejutan di resort ini. Pengunjung perlu mencuci pinggan mangkuk mereka sendiri selepas makan. Satu idea yang bernas. Makanannya cukup menyelerakan sekali. Sayur-sayuran dan dagingnya cukup segar dan mengecurkan bibir.\n\nSesudah membasuh pinggan, kami bersiap-sedia untuk bergerak pulang. Matahari memancar terik atas kepala pada ketika itu dan mata kami mengecil menahan silaunya. Nun jauh di hadapan awan mendung berarak turut merisaukan kami.\nTrafik di lebuh raya bergerak perlahan di beberapa tempat kerana kerja-kerja pembinaan jalan. Ianya penunggangan yang lancar, dan kami telah meliputi jarak 188km ke Ducati Malaysia dalam masa lebih kurang satu setengah jam.\nKesimpulan\nDiberi peluang untuk merasai jentera Ducati Multistrada 950 itu sendiri satu pengalaman yang cukup menyeronokkan, tetapi, perjalanan yang kami tempuhi ini menjadikannya lebih istimewa. Penganjurannya cukup bagus sekali, dan semua orang menjalankan tugas masing-masing dengan penuh professional. Sebagai contoh, kru Ducati sering kali dilihat membersihkan motosikal pada setiap masa yang terluang. Ada di antaranya yang memeriksa motosikal secara keseluruhan dan melakukan penyesuaian sewaktu kami bersarapan. Kru bantuan senantiasa berada di hadapan kami dan tiba terlebih dahulu di hentian untuk membantu kami memarkir motosikal dan menawarkan minuman dan tuala muka yang disejukkan.\n\nKakitangan pengurusan sentiasa sedia untuk menjawab sebarang soalan atau mendengar sebarang kritikan kami. Jurulatih-jurulatih DRE, Haizal dan Didi sentiasa terbuka untuk berkongsikan pengetahuan yang mereka miliki.\nSyabas diucapkan kepada Ducati Malaysia. Teruskan usaha hebat anda.\nSila hubungi Ducati Malaysia untuk mendapatkan maklumat lanjut mengenai Multistrada 950 dan model-model Ducati yang lain. Pengedar berkenaan boleh dihubungi di talian 016-229 1533. Anda juga boleh melayari laman Facebook rasmi mereka.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nInsiden Lelaki Guna Motosikal Langgar Pasangan Wanita Dirakam Netizen! \n\n\nPosted on March 23, 2019 by Amirul Azreen \n\n\n\nKita pernah lihat video rakaman insiden langgar lari, insiden ragut menggunakan motosikal tetapi bagaimana pula dengan melanggar pasangan wanita dengan sahaja menggunakan motosikal?\nRakaman video tersebut  yang menjadi viral di laman Twitter setelah dikongsikan seorang netizen  memaparkan pergaduhan pasangan lelaki dan wanita di tepi jalan.\nPada awalnya kelihatan seperti pertelingkahan biasa namun berubah menjadi insiden penderaan melampau apabila si lelaki bertindak membuat pusingan dengan motosikalnya lalu melanggar pasangan wanitanya itu!\nBukan itu sahaja, lelaki terbabit turut bertindak memukul wanita itu sebelum kedua-duanya kembali ke atas motosikal dan berlalu pergi.\n\nRakaman tersebut telah dikongsi sebanyak 25,000 kali di Twitter dan menerima pelbagai reaksi netizen.\nSaksikan rakaman video penuh di bawah:\n\nhttp://motomalaya.net/blog/wp-content/uploads/2019/03/My-friend-was-casually-record-couple-tgh-gaduh-kt-bawah-rumah-dia-tiba-tiba-benda-ni-jadi.mp4\n(SUMBER: Twitter Mina Azaini)\nAdvertisements",
        "BERITA TEMPATAN\nKereta\nVolvo \n\nVolvo Trucks Malaysia atur kempen keselamatan jalan raya \n\n\nPosted on December 26, 2018 by Sep Irran \n\n\n\nSemakin hari, semakin banyak berita sedih yang kami dengar dan lihat di berita dan juga laman media sosial berkenaan pelbagai jenis kemalangan jalan raya. Volvo Trucks Malaysia dengan kolaborasi bersama Petronas Carigali di Kerteh telah mengambil initiatif dalam mengaturkan dua kempen keselamatan jalan raya.\nHasrat mereka adalah untuk meningkatkan kesedaran mengenai risiko dan mewujudkan pemahaman tentang cara bertindak dengan selamat dalam lalu lintas kepada semua pengguna jalan raya terutamanya kanak-kanak dan juga penunggang.\n\nDua kempen tersebut adalah Stop Look Wave dan See and be Seen yang asalnya dijalankan setiap tahun di Sweden telah direka khas untuk menolong kanak-kanak dan juga para penunggang basikal serta motosikal fahami cara-cara untuk bertindak dengan selamat berhampiran trafik.\nDengan tiga langkah mudah iaitu berhenti dahulu, kemudian melihat dan sedar persekitaran dan akhirnya memastikan mereka juga telah disedari para pengguna jalan raya lain, kempen ini menawarkan nasihat yang mudah dan mampu menyelamatkan nyawa.\n\nMenurut Pengarah Urusan Volvo Trucks Malaysia, Mitch Peden, Lebih dari 260,000 kanak-kanak meninggal setiap tahun di dalam kemalangan jalan raya. Melalui kerjasama dengan rakan kongsi tempatan, kami berharap usaha kami untuk memastikan kanak-kanak Malaysia selamat di jalan raya.\n\nInitiatif See and Be Seen pula fokus kepada kesedaran lalu lintas dengan kesedaran bahawa kebanyakan kemalangan jalan raya berlaku diatas sebab faktor manusia seperti kurang daya tumpuan, pemahaman lemah dan salah faham.\nVolvo Trucks Malaysia telah merancang aktiviti yang menyeronokkan untuk menunjukkan bagaimana keselamatan dapat ditingkatkan dalam interaksi antara penunggang basikal, motosikal dan pemandu trak dalam mengurangkan risiko kemalangan.\n\nMelalui kedua-dua kempen ini, Volvo Trucks berharap dapat mengurangkan kemalangan dan membuat perbezaan positif kepada kehidupan pengguna jalan raya, bukan hanya di Malaysia tetapi di seluruh dunia. Volvo Trucks aktif menyokong dan bekerjasama dengan komuniti dan organisasi di seluruh Malaysia untuk membantu mempromosikan keselamatan jalan raya. Untuk maklumat lanjut, anda boleh bertanya melalui e-mel [emailprotected].\nAdvertisements",
        "BERITA TEMPATAN\nBoon Siew Honda \n\nBoon Siew Honda lancar TIGA motor baharu! \n\n\nPosted on January 24, 2019 by Sep Irran \n\n\n\nBoon Siew Honda (BSH) telah melancarkan tiga model baharu bagi permulaan tahun 2019. Model-model tawaran terkini dari BSH adalah Honda Super Cub 125, Honda CBR1000RR Fireblade SP dan Honda CB1100 RS. Pelancaran motor baharu diadakan sempena pengumuman strategi utama BSH dalam menjadi jenama peneraju dalam industri motosika di dalam negara.\n\nHonda Super Cub 125  RM13,999\n\nSelepas lebih 60 tahun dan jualan unit mencecah 100 juta di seluruh dunia, jelmaan Honda Super Cub C100 kini kembali untuk 2019 dalam bentuk Honda Super Cub C125. Bersedia untuk merempuh pasaran Malaysia, Super Cub generasi terkini merupakan kombinasi reka bentuk klasik bersama ciri-ciri moden seperti enjin 125cc SOHC empat-lejang dengan sistem suntikan bahan api yang mampu menjana 9.1hp @ 7,500rpm dan 9.98Nm tork maksimum pada 5,000rpm.\n\nSuper Cub C125 juga dilengkapi dengan ciri-ciri moden yang lain seperti pakej lampu LED, sistem kunci pintar Honda, tempat duduk yang boleh dibuka secara elektronik, tangki minyak 3.7-liter dan banyak lagi.\n\nTerdapat tiga pilihan warna menarik iaitu biru mutiara (Pearl Niltava Blue), merah mutiara (Pearl Nebula Red) dan hitam (Pearl Shinning Black). BSH akan menawarkan model Super Cub C125 pada harga RM13,999 (harga jualan tanpa insurans).\nHonda CBR1000RR Fireblade SP  RM114,999\n\nSelepas perkenalan Honda CBR1000RR Fireblade di KLIMS 2018, BSH teruskan momentum superbike mereka dengan melancarkan model Honda CBR1000RR Fireblade SP.\n\nJentera yang direka khas untuk penggunaan litar memberi gaya tunggangan yang lebih hebat dalam pakej yang lebih ringan (195kg) bersama teknologi canggih menghasilkan pecutan dan kuasa menakjubkan.\n\nBerkonsepkan Next Stage Total Control, model Fireblade SP didatangkan dengan enjin 1,000cc empat-silinder berjaya menghasilkan 189hp pada 13,000rpm dan 114Nm tork maksimum pada 11,000rpm. Model ini juga merupakan model Honda pertama yang dipasangkan dengan pakej suspensi elektronik pintar dari Ohlins.\nSpesifikasi menarik yang lain adalah:\n\nTangki minyak titanium 16-liter\nSistem brek Brembo\nQuickshifter\nCornering ABS\n\nModel Fireblade SP didatangkan dengan warna HRC Tricolor pada harga RM114,999 (harga jualan tanpa insurans).\nHonda CB1100 RS  RM75,999\n\nModel terakhir dalam barisan motosikal Honda berkuasa tinggi yang memberi kejutan kepada ramai yang hadiri pelancaran sebentar tadi adalah Honda CB1100 RS. Gaya 70an sporty memberi sebuah imej yang retro dan juga moden pada model motosikal ini.\n\nReka bentuk ini diserlahkan lagi dengan tangki minyak unik tanpa kesan pateri, lampu utama bulat dan dua instrumen jenis dial jenis LED. Enjin 1,140cc empat-silinder model ini mampu menjana 88.5hp pasa 7,500rpm dan 91Nm tork maksimum 5,500rpm.\n\nRekaan casis unik memberi sebuah imej motosikal yang lebih agresif dan ditambahbaikkan lagi dengan pakej suspensi hadapan Showa Dual Bending Valve (SDBV) dan suspensi belakang Showa berkembar dengan remote reservoir.\n\nBSH akan menawarkan model CB1100 Rs dalam warna hitam metalik (Darkness Black Metallic) dan perak metalik (Mat Beta Silver Metallic) pada harga RM75,999 (harga jualan tanpa insurans).\nUntuk maklumat lanjut, layari www.boonsiewhonda.com.my.\nAdvertisements",
        "Scrambler 1200\ntriumph\nTriumph Motorcycles \n\nTriumph Scrambler 1200 2019 Akan Dilancarkan Dalam Masa Seminggu \n\n\nPosted on October 18, 2018 by Zarul Faiz \n\n\nSumber imej: MCN\n\nTriumph telah memuat naik satu lagi video usikan bagi model Triumph Scrambler 1200 2019.\nIa mempamerkan motosikal tersebut ditunggang atas jalan raya dan juga secara off-road.\nPelancaran tersebut akan mengambil tempat pada 24 Oktober 2018 (zon masa UK).\n\n\nPengiraan detik masa untuk pelancaran model Triumph Scrambler 1200 2019 telah pun bermula.\nTriumph Motorcycles juga turut memuat naik satu lagi video usikan, buat kali kelima dan barang kali yang terakhir, sebelum acara pelancaran besar-besaran tersebut.\nVideo terbaru ini memperagakan keserbabolehan motosikal baharu berkenaan. Dalam tayangan video tersebut, kita dapat melihat motosikal ini ditunggang di atas jalan bertar dan juga dikerah dengan hebat di atas jalan tanah merah.\n\nTriumph merupakan salah sebuah pengeluar pendahulu dalam perlumbaan off-road pada tahun 60-an. Model Scrambler 1200 yang baharu ini akan mengimbau kembali kepada warisan off-road jenama tersebut, menjanjikan tahap kebolehan dwi-sukan yang boleh pernah dilihat sebelum ini. Dan itulah yang telah dipamerkan dalam video berkenaan, dengan model 1200 ini berlumba di atas jalan tanah merah; dan semestinya dengan debu-debu yang berterbangan menyelindungi rupa paras dan bentuk motosikal tersebut.\nApabila digabungkan ke semua video usikannya itu, ia telah mendedahkan sedikit sebanyak mengenai motosikal baharu ini. Ianya sudah pasti akan menampilkan rupa bentuk yang mirip dengan motosikal Triumph Bonneville klasik, palang pemegang yang lurus, pelana rata, dan ekzos pautan tinggi berganda. Ia akan mirip dengan model Street Scrambler 900cc yang lebih kecil, tetapi, kami yakin akan ada pelbagai perbezaan yang menjadikannya jentera off-road yang berkebolehan.\nMotosikal Scrambler 1200 ini mungkin sekali juga akan dilengkapi dengan plet gelincir bawah enjin dan tayar knobby.\nEnjinnya diandaikan akan berdasarkan enjin parallel-Twin dengan engkolan 270, sejukan cecair, 1,200cc, versi High Torque (HT).\nKita juga boleh menjangkakan yang motosikal ini akan dilengkapi dengan kawalan cengkaman, pendikit Ride-by-Wire, ABS, dan pencahayaan LED. Suspensinya sudah pasti akan dikemaskini.\nPelancarannya akan berlangsung pada awal pagi 25 Oktober (waktu Malaysia). Nantikanlah kemunculannya!\n\nAdvertisements",
        "BERITA TEMPATAN\nMoto Malaya \n\nKerajaan Main Tarik Tali Dengan Khidmat E-Hailing Motosikal \n\n\nPosted on May 19, 2019 by Amirul Azreen \n\n\n\nMenteri Pengangkutan, Anthony Loke Siew Fook, dalam satu temu ramah dengan The Edge berkata Go-Jek  servis e-hailing motosikal Indonesia  telah meluahkan minat untuk memasuki pasaran Malaysia.\nMalaysia menerima baik pelaburan luar, jika mereka mahu membuka syarikat di sini, kita menerima baik tindakan itu. Saya mendapat khabar berita bahawa mereka sedang dalam proses untuk membuka syarikat di sini, katanya.\nKenyataan tersebut sedikit sebanyak mengubah kedudukan kerajaan yang sebelum ini  31 Julai tahun lalu  menegaskan tidak bercadang untuk membenarkan servis e-hailing motosikal diperkenalkan.\nMenjawab persoalan diajukan wakil Rembau, Khairy Jamaluddin di Parlimen ketika itu, Loke berkata Malaysia masih belum bersedia untuk memperkenalkan servis e-hailing motosikal susulan kadar kemalangan motosikal berada di paras yang sangat tinggi.\nMenurut Malay Mail, Januari lalu, pengasas bersama Go-Jek, Kevin Aluwi berkata masih tiada kata putus untuk memulakan operasi di Malaysia.\nGo-Jek bermula pada 2010 sebagai servis menghantar penumpang dengan motosikal sebelum mengembangkan servis mereka kepada penggunaan kereta, servis bayaran atas talian, penghantaran makanan dan pembelian barang dapur.\n(SUMBER: MalayMail)\nAdvertisements",
        "BERITA TEMPATAN\nMoto Malaya \n\nRASMI: Modenas Versys 650 Dilancarkan  Dari RM38,400 \n\n\nPosted on July 17, 2023July 18, 2023 by Amirul Azreen \n\n\nSeperti yang dilaporkan sebelum ini, Edaran Modenas Sdn Bhd (EMOS) dengan rasminya melancarkan Modenas Versys 650 untuk pasaran tempatan.\n\nHadir dengan harga RM38,400 bagi pilihan warna Metallic Spark Black dan RM39,100 bagi Candy Limegreen/Metallic Spark Black, motosikal sport tourer ini kembali mewarnai pasaran motosikal tempatan.\n\nModel yang diperkenalkan di Malaysia ini merupakan model keluaran 2023 sekaligus tampil dengan pelbagai naik taraf terbaru. Naik taraf kali ini memfokuskan pada teknologi dan tahap keselesaan di samping rekaan baharu yang lebih segar.\n\nBagaimanapun, spesifikasi utama antaranya bahagian chasis dan enjin masih lagi kekal sama.\nVersys 650 2022 ini masih lagi mengekalkan enjin parallel-twin 649cc namun telah dikemas kini bagi mencapai standard Euro 5 jadi prestasi semasa enjin berada pada 65.7hp pada 8,500rpm dan 61Nm pada 7,000rpm.\n\nSelain daripada mengekalkan kerangka jenis besi dengan jarak antara tayar pada 55.7, Versys 650 ini juga masih lagi menawarkan rim berukuran 17.\nNamun, ciri elektronik yang telah dipertingkat termasuk Kawasaki Traction Control (KTRC) dengan dua tetapan dan boleh ditutup menggunakan butang di handle.\nMenariknya, sistem ABS juga didatangkan secara standard kali ini.\n\nTidak lupa juga, model 2023 ini juga lengkap dengan skrin TFT berwarna 4.3 yang menempatkan speedometer, tachometer, petunjuk gear, tahap minyak, odometer dan sebagainya.\nPaparan TFT tersebut juga boleh dihubungkan kepada telefon pintar menerusi aplikasi Kawasaki Rideology.\n\nAspek yang paling menonjol bagi Kawasaki Versys 650 kali ini adalah rekaan yang menyamai Versys 1000 sekaligus lebih moden dan menarik dengan gabungan lampu LED serta penghadang angin boleh laras.\nAdvertisements",
        "1000cc\nBERITA ANTARABANGSA\nducati\nHonda\nMoto Malaya\nmotogp\nYamaha \n\nBetul Ke Winglet Ducati Sekadar Menyejukkan Tayar? \n\n\nPosted on March 13, 2019 by Amirul Azreen \n\n\n\nPelumba Ducati, Andrea Dovizioso mendominasi saingan pembukaan MotoGP di Litar Losail,Qatar namun sebaik perlumbaan berakhir, empat pasukan telah menyatakan bantahan terhadap kemenangan tersebut.\nKredit foto: Twitter MotoGP\nSegalanya berpunca daripada wingletyang diletakkan di bahagian depan tayar belakang.\nDucati mempertahankan penggunaan alat itu dengan alasan alat tersebut bertindak menyejukkan tayar bagaimanapun, pasukan yang menyatakan bantahan berpendapat winglettersebut menghasilkan downforce  sekaligus melanggar peraturan penggunaan winglet berlebihan musim ini.\nAntara yang lantang menyuarakan bantahan adalah, Ketua Pegawai Eksekutif Aprilia Racing, Massimo Rivola yang turut memiliki pengalaman selama 20 tahun di pentas Formula 1  Rivola bekerjasama dengan Minardi dan Toro Rosso sebelum ke Ferrari.\nSebelum ini, peraturan dengan jelas menyatakan penggunaan winglet atau deflector hanya boleh digunakan ketika litar dalam keadaan basah kerana fungsi utamanya adalah ia mampu memindahkan air di sekeliling tayar bagi memastikan keselamatan pelumba.\nBagaimanapun, peraturan tersebut telah pun dikemaskini dan kini penggunaan deflector itu turut dibolehkan dalam keadaan litar kering, sekaligus membuka peluang kepada Ducati untuk menggunakan winglet atas alasan sama.\nDi mata pengeluar lain, jelas sekali penggunaan wingletmemberikan kelebihan daripada aspek aerodinamik  Yamaha menggunakan alat sama ketika perlumbaan litar basah di Valencia tahun lalu.\nAduan yang dikemukan kepada Race Direction MotoGP telah disertakan dengan laporan teknikal intensif oleh Rivola bagi menyokong hujahnya bahawa penggunaan winglet menghasilkan downforce.\nKredit foto: Twitter MotoGP\nSelain Aprilia, Suzuki, Honda dan KTM turut sama menyatakan bantahan terhadap penggunaan winglet oleh Ducati. Mereka berasa ragu dengan alasan Ducati bahawa alat tersebut digunakan untuk menyejukkan tayar meskipun suhu litar di hari perlumbaan berada di bawah 25 darjah celsius.\nKeputusan penuh oleh FIM dijangka bakal dilakukan dalam masa beberapa hari.\nAdvertisements",
        "Moto Malaya \n\nGP Qatar: Empat Pasukan Protes Penggunaan Alat Aerodinamik Oleh Ducati \n\n\nPosted on March 11, 2019 by Amirul Azreen \n\n\nKrediti foto: Twitter MotoGP\nPegawai perlumbaan mengesahkan kemenangan Andrea Dovizioso dalam aksi pembukaan MotoGP musim ini selepas menolak aduan mengenai penggunaan alat aerodinamik oleh Ducati.\nAndrea Dovizioso muncul juara aksi pembukaan MotoGP di Qatar apabila berjaya mengetepikan cabaran wakil Honda, Marc Marquez denga hanya dibezakan 0.023 saat.\nKedua-dua pelumba bersaing sengit sepanjang 22 pusingan, dengan Marquez gagal membuat pecutan di selekoh terakhir tatkala jentera Dovizioso memiliki cengkaman lebih baik menuju ke garisan penamat.\nBagaimanapun, sebaik perlumbaan berakhir, empat pasukan lain telah membuat aduan kepada pegawai perlumbaan terhadap penggunaan rear-tyre winglet oleh jentera Ducati milik Dovizioso.\nNamun, rayuan tersebut ditolak Panel Pegawai FIM MotoGP serta-merta.\n\nAdvertisements",
        "BERITA TEMPATAN\nMoto\nMoto Malaya \n\n2,300 Kemalangan Direkodkan Di Lebuhraya Pulau Indah \n\n\nPosted on May 17, 2019 by Amirul Azreen \n\n\nSumber: Sam Tham @ The Star\nOrang ramai digesa agar berhati-hati ketika melalui 17.7 km Lebuhraya Pulau Indah ekoran terdapat banyak kemalangan yang berlaku di kawasan terbabit.\nMenurut laporan The Star, sehingga ke hari ini lebih 2,300 kemalangan berlaku di sepanjang jalan tersebut sejak 2007 dengan 26 kematian dicatatkan.\nKetua Polis Daerah Klang Selatan, Asisten Komisioner Shamsul Amar Ramli berkata antara punca kemalangan di kawasan tersebut adalah keadaan jalan yang tidak selamat, pemandu gagal mematuhi had kelajuan dan lampu isyarat yang tidak berfungsi.\nMenurutnya lagi, pemandu lori yang mengantuk atau keletihan turut jadi punca berlakunya kemalangan.\nKeadaan jalanraya yang teruk dan membahayakan juga harus diketengahkan, jelasnya.\nSementara itu, penunggang motosikal turut menggesa agar membina laluan motosikal khas di sepanjang jalan tersebut.\n(SUMBER: The Star)\nAdvertisements",
        "BERITA ANTARABANGSA\nGSX-RR\nmotogp\nMotoGP 2019\nsuzuki \n\nMotoGP 2019: Team Suzuki Ecstar Dedahkan Jentera Suzuki GSX-RR 2019 \n\n\nPosted on February 4, 2019 by Zarul Faiz \n\n\n\n\nTeam Suzuki Ecstar telah melancarkan jentera Suzuki GSX-RR 2019 bagi MotoGP musim 2019.\nPara penunggangnya adalah veteran pasukan Suzuki selama tiga tahun, Alex Rins dan penunggang rookie, Joan Mir.\nMotosikal GSX-RR 2019 telah dipertingkatkan dalam beberapa buah bahagian utama tanpa menjadkannya sebuah jentera serba baharu.\n\nTeam Suzuki Ecstar telah melancarkan jentera Suzuki GSX-RR 2019 yang akan dipertaruhkan mereka bagi MotoGP musim 2019.\nTidak seperti pasukan yang lain, Suzuki memilih untuk memperkenalkan jentera mereka melalui sebuah video dalam laman YouTube, dan bukannya dengan acara pelancaran secara langsung. Pasukan berkenaan turut memperkenalkan barisan penunggang mereka yang terdiri dari para penunggang dari Sepanyol. Penunggang veteran mereka selama tiga tahun, Alex Rins akan disertai oleh seorang penunggang baharu, Joan Mir. Mir telah diambil untuk menggantikan Andrea Iannone yang berpindah ke Aprilia. Sylvain Guintoli meneruskan tugasnya sebagai penunggang uji bagi Suzuki.\n\nAlex Rins #42\nAlex Rins menamatkan perlumbaan di tempat kedua dalam tiga pusingan terakhir musim 2018 dan berharap dapat memenangi perlumbaan pada tahun 2019. Kali terakhir Suzuki memenangi perlumbaan adalah bersama Maverick Viales pada tahun 2016.\n\nSelepas ujian terakhir pada bulan November lalu, saya telah memberikan maklum balas yang jelas untuk tindakan para jurutera, dan kita akan mengetahui sejauh mana peningkatannya di Sepang dan kita jangkakan yng ianya bukannya peningkatan yang amat mendadak, sebaliknya penambahbaikan kecil pada pelbagai bahagian, yang mana merupakan falsafah Suzuki. Kami tahu apa kekurangan motosikal ini, jadi saya percaya yang jabatan R&D di Jepun akan mempersembahkan sebuah pakej yang akan membantu kami untuk menjadi bertambah baik, ujar Rins.\n\nJoan Mir #36\nJoan Mir telah membuat kemunculan Moto3 sulungnya pada tahun 2015, menggantikan Hiroki Ono yang tercedera. Dia terbabas setelah bertembung dengan John McPhee. Mir kembali sebagai penunggang tetap pada tahun 2016 dan menamatkan musim di tempat kelima keseluruhan. Pada tahun 2017, dia telah mendominasi kejohanan dengan 10 kemenangan dan kelebihan 91 mata berbanding pencabar terdekatnya. Ramai pengulas merasakan yang dia mampu menjadi sehebat Valentino Rossi atau Marc Marquez.\n\nDia telah berpindah ke passukan EG 0,0 Marc VDS dalam Moto2 pada musim 2018 di mana dia merangkul 4 tempat podium dan dan mengakhiri musim di tangga ke-enam.\n\nSemestinya saya perlukan lebih banyak masa di atas motosikal berkenaan, ada banyak perkara yang masih saya perlu faham mengenainya untuk menjadi jauh lebih efektif, tetapi saya amat merasai sokongan yang diberikan oleh pasukan dan saya akan berharap kepada pengalaman mereka yang luas untuk memperbaiki diri, di samping menyumbang penambahbaikan saya sendiri pada motosikal saya, ujarnya.\n\nSuzuki GSX-RR 2019\nJentera 2019 ini masih mengikut bentuk asas model 2018, dengan beberapa pengubahsuaian kecil yang jelas.\nSuzuki GSX-RR 2019\n\nBahagian ekor yang lebih besar.\nAngkup brek hadapan yang berbeza.\nRoda baharu.\nSuspensi hadapannya juga tampak baharu.\nTempat letak kakinya terletak lebih tinggi.\nKemasan grafik baharu dengan jalur kuning dan kelabu yang lebih ketara pada reraup atas, menjulur ke tangki bahanapi.\nMotosikal-motosikal baharu ini dipersembahkan dalam bentuk asasnya sebelum diubahsuai mengikut kesesuaian dan kegemaran tersendiri setiap penunggang.\n\nSuzuki GSX-RR 2018\nItu adalah perbezaan yang tampak nyata pada mata kami, namun, Pengurus Teknikal pasukan, Ken Kawauchi mengatakan bahawa pengilang tersebut telah membangunkan enjin dan casis baharu, di samping peningkatan pada bahagian elektronik dan reraupnya. Dia juga turut mengatakan bahawa pendekatan Suzuki dalam projek MotoGP ini adalah dengan membuat penambahbaikan secara berperingkat berbanding dengan mereka bentuk semula sesuatu yang serba baharu sepanjang masa.\n\nKenyataan terakhir itu membuktikan betapa pentingnya buat para penunggang untuk memulakan musim baharu mereka dengan sesuatu yang mereka agak biasa dan pada masa yang sama, dipertingkatkan, daripada menunggang sesuatu yang teramat asing bagi mereka. Ia membantu penunggang itu untuk membiasakan diri mereka dengan jentera mereka dengan lebih pantas, dengan harapan ianya dapat membantu mereka mengecapi keputusan yang hebat dari mula lagi.\n\nSumber: Suzuki dan MotoGP\nAdvertisements",
        "BERITA TEMPATAN\nMoto\nMoto Malaya\nYamaha \n\nPadah Lari Dari Sekatan Jalan Raya, Remaja Rempuh Kereta Peronda \n\n\nPosted on May 5, 2019 by Amirul Azreen \n\n\n\nSeorang remaja bertindak merempuh sebuah kenderaan polis dalam percubaan untuk melarikan diri di kilometer 21.1 Lebuhraya LINKEDUA, Iskandar Puteri, malam tadi.\nMenurut laporan The Star, sebuah kereta peronda polis sedang menyelusuri jalan dari Gelang Patah ke Perling sebelum melanggar sebuah motosikal jenis Yamaha LC yang sedang melawan arus.\nDifahamkan, remaja terbabit cuba melarikan diri daripada sekatan jalan raya yang berada di depan.\nMangsa dilaporkan mengalami kecederaan patah kaki dan telah dibawa ke Hospital Sultanah Aminah bagi mendapatkan rawatan lanjut.\nBagaimanapun, anggota yang beradad di dalam kereta peronda tersebut disahkan tidak mengalami sebarang kecederaan.\nKes disiasat mengikut Seksyen 43(1) Akta Pengangkutan Jalan 1987.\n(SUMBER: The Star)\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\nMarquez Akui Terkejut Dengan Kepantasan Quartararo, Morbidelli \n\n\nPosted on May 5, 2019 by Amirul Azreen \n\n\nSumber: StadiumAstro\nMarc Marquez mahu merampas kedudukan Fabio Quartararo dalam perlumbaan di Jerez yang akan berlangsung hari ini.\nFabio Quartararo  pelumba pasukan Petronas Yamaha  membuat kejutan di Litar Jerez dalam aksi kelayakan semalam apabila menjadi pelumba termuda untuk menduduki petak pertama, sekaligus memecah rekod yang sebelum ini dipegang Marquez.\nSementara itu, rakan sepasukan Quartararo, Franco Morbidelli akan memulakan perlumbaan di petak kedua di hadapan Marquez.\nMinggu lalu, Marquez kecundang di GP Amerika  meskipun mendominasi litar tersebut selama enam tahun sebelum ini  namun pelumba berusia 26 tahun itu berharap dapat kembali ke podium di laman sendiri.\nSumber: StadiumAstro\nSaya masih gembira kerana dapat menduduki kelompok depan kerana bukan mudah untuk melakukan pintasan di litar ini.\nSaya tidak menjangkakan kedua pelumba di depan mampu mencatat masa yang sangat pantas! Tetapi saya akan terus berikan yang terbaik di perlumbaan nanti, katanya.\nKetika Marquez melakar rekod sebagai pelumba termuda yang berjaya menduduki petak pertama, dia kemudiannya meneruskan kecemerlangan di Austin pada tahun 2013.\nQuartararo berharap dapat mengikut langkah Marquez di samping memperbaiki rekod terbaiknya kedudukan ketujuh di MotoGP.\nSaya langsung tidak menjangkakan keputusan ini.\nSaya berasa teruja untuk memulakan perlumbaan di petak pertama, tambahnya.\n(SUMBER: StadiumAstro)\nAdvertisements",
        "BERITA ANTARABANGSA\nBERITA TEMPATAN\nmotogp\nMotoGP 2018\nnews\nshell\nShell Malaysia MotoGP \n\nShell Malaysia MotoGP 2018: Alex Rins Dan Suzuki Terpantas Pada Hari Jumaat \n\n\nPosted on November 2, 2018 by Zarul Faiz \n\n\n\n\nAlex Rins dan Suzuki merupakan yang terpantas selepas FP2 pada hari Jumaat.\nKeputusan yang memberangsangkan ini telah diperolehi mereka walaupun jentera Rins telah mengalami kebakaran di lorong pit semalam.\nKedua-dua sesi FP1 dan FP2 berlangsung dalam keadaan cuaca kering.\n\n\nJentera Suzuki tunggangan Alex Rins mungkin telah mengalami kebakaran semalam sewaktu pusingan Shell Malaysia MotoGP 2018, namun ianya jelas sekali bukannya satu halangan.\n\nRins bersama dengan jenteranya itu telah berjaya mencatat masa terpantas selepas FP2 (Free Practice 2) dengan catatan masa di bawah paras 2:00.00. Dia berjaya mencatatkan masa 1:59.608, 0.089 saat lebih pantas berbanding Andrea Dovizioso dari pasukan Ducati MotoGP, dan 0.093 saat di hadapan Marc Marquez dari pasukan Repsol Honda Team.\nPara penunggang MotoGP cukup bernasib baik dapat menghindari banjir yang besar pada sebelah petangnya, membolehkan para penunggang untuk mencatatkan masa yang memberangsangkan dalam kedua-dua FP1 dan FP2. Dovizioso telah mencatatkan masa pusingan terbaiknya dalam sesi pertama.\nJuara Dunia MotoGP yang baharu sahaja ditabalkan, Marc Marquez mengalami hari yang cukup gila-gila setelah beberapa kali berjaya menyelamatkan diri dan jenteranya daripada terbabas.\nValentino Rossi telah mengemudi jentera Yamaha YZR-M1 yang bertambbah baik itu dan menduduki catatan masa keempat terpantas, hanya 0.159 saat di belakang Rins. Catatan masa penunggang dari Itali itu bermakna ada empat buah pengilang yang berbeza menduduki empat tempat teratas. Catatan masa terpantas Rossi (1:59.767) telah dilakukannya dalam FP1 di mana dia menamatkan sesi sebagai penunggang kedua terpantas.\nDi belakang Rossi, Jack Miller merupakan penunggang pertama yang mencatatkan masa di bawah 2:00.00. Penunggang dari Australia itu merangkul tempat kelima setelah mencatatkan masa pusingan 1:59.771 sewaktu FP2.\nAkhir sekali, teman sepasukan Rossi, Maverick Viales memperbaiki catatan masa FP1-nya dan mencatatkan masa pusingan 1:59.802, meletakkannya di tempat keenam.\nDengan ini, enam penunggang terpantas dipisahkan hanya dengan jurang masa di bawah satu saat.\nHafizh Syahrin telah berdepan dengan satu hari yang cukup mencabar. Dia berada di tempat ke-17 pada FP1 dan tempat ke-20 sewaktu FP2. Penunggang harapan negara ini berazam untuk memperbaiki kedudukannya dalam kategori penunggang rookie.\n\nSesi FP3 yang akan diadakan esok adalah peluang terakhir ke semua penunggang untuk memperbaiki catatan masa dan sepuluh penunggang terpantas akan mendapat kelayakan automatik untuk Q2 (Qualifying 2). Penunggang yang selebihnya akan bersaing dalam Q1, dan dua penunggang terpantas dari sesi itu akan dapat menyertai Q2 untuk merebut tempat atas grid dari Petak Pertama hinggalah ke-12.\nJadi, ya, sesi Latihan Bebas ini sama pentingnya dengan sesi kelayakan akhir.\n\nAdvertisements",
        "BERITA ANTARABANGSA\nMoto Malaya \n\nBunyi Kereta Elektrik BMW Vision M NEXT Dapat Sentuhan Hans Zimmer \n\n\nPosted on July 2, 2019 by Amirul Azreen \n\n\n\nBaru-baru ini BMW telah mendedahkan perancangan mereka bagi kenderaan elektrik antaranya akan melancarkan 25 kenderaan elektrik menjelang 2023.\nPada masa sama, BMW turut memperkenalkan dua model EV konsep, motosikal Motorrad Vision DC Roadster dan kereta sport BMW Vision M NEXT.\nKedua-dua kenderaan ini ternyata mempamerkan rekaan futuristik dan seakan mendapat inspirasi daripada filem cyberpunk  tidak hairanlah jika kelibat dua jentera ini akan terlihat di beberapa filem akan datang.\nBagaimanapun, seperti semua sedia maklum EV tidak menghasilkan sebarang bunyi daripada enjin.\nJusteru, BMW menggunakan khidmat komposer terkenal, Hans Zimmer  yang bertanggungjawab menghasilkan muzik untuk filem Dark Knight Rises, The Amazing Spider-Man 2, Interstellar dan Batman v Superman  bagi menghasilkan bunyi khas bagi setiap kenderaan elektrik.\nTindakan ini bukan perkara baharu kerana pengeluar lain, Jaguar atau Harley-Davidson telah pun menghasilkan bunyi khas bagi kenderaan elektrik mereka.\nZimmer bersama-sama pereka bunyi BMW, Renzo Vitale telah menghasilkan bunyi futuristik bagi Bagi BMW Vision M NEXT, yang seakan-akan menyerupai bunyi yang hanya boleh didapati ketika menonton filem Star Wars!\nDengar bunyi yang dihasilkan untuk BMW Vision M NEXT di bawah:\n\nhttp://motomalaya.net/blog/wp-content/uploads/2019/07/vb-20-media-hd.mp4\nAdvertisements",
        "BERITA ANTARABANGSA\nKTM\nRali Dakar\nRali Dakar 2019 \n\nToby Price Menangi Rali Dakar 2019 Dengan Pergelangan Tangan Yang Retak \n\n\nPosted on January 21, 2019 by Zarul Faiz \n\n\n\n\nToby Price telah memenangi perlumbaan Rali Dakar 2019 dengan pergelangan tangan yang retak.\nIni adalah kemenangan Rali Dakar keduanya sejak tahun 2016.\nKTM telah memenangi perlumbaan rali ini buat kali ke-18 berturut-turut.\n\nBercakap mengenai pergelangan tangan yang retak, penunggang dari Australia, Toby Price, telah memenangi Rali Dakar 2019 walaupun telah mengalami kecederaan yang sedemikian.\nPrice memulakan tahap ke-10 dan terakhir rali berkenaan dengan jarak masa yang tipis, hanya satu minit di hadapan penunggang dari Chile, Pablo Quintanilla. Mereka telah pun menunggang hampir 5,200 kilometer pada saat itu.\nBagaimana pun, Quintanilla terbabas selepas hanya 10 kilometer daripada laluan 112 kilometer dari Pisco menuju Lima. Dia telah mengalami kecederaan pada kakinya yang menyebabkan Quintanilla ketinggalan 19 minit, menempatkannya di tempat ke-empat keseluruhan. Nasib malang yang menimpa Quintanilla membolehkan Price memenangi tahap itu dan dengan itu, keseluruhan perlumbaan.\nPencapaian Price ini bertambah menakjubkan kerana dia telah berlumba dengan kecederaan pada tulang pergelangan tangan (skafoid). Dia telah mengalami keretakan pada tulang berkenaan beberapa minggu sebelum bermulanya perlumbaan Dakar ini.\n\nPenunggang bagi pasukan pengilang Red Bull KTM itu pada awalnya hanya ingin berlumba untuk dua tahap sahaja sebelum menarik diri. Namun, dia memutuskan untuk meneruskan perlumbaan dengan sokongan hebat pasukannya, di samping tuah yang menyebelahinya.\nApa yang boleh saya katakan adalah ianya terasa seperti ada lima orang yang menghunus pisau di pergelangan tangan saya sekarang, ujar Price. Dia telah menjalani 10 hari yang amat menjerihkan terlambung-lambung atas gumuk padang pasir.\nIanya amat tidak selesa, tidak menyeronokkan. Sekarang saya hanya perlu tunggu dan lihat kerosakan yang telah saya lakukan pada pergelangan tangan saya.\nIni adalah kemenangan perlumbaan Dakar kedua buat Price sejak tahun 2016, dan kemenangan ke-18 berturut-turut buat KTM.\nMotosikal KTM Dakar 2019  Sumber imej: Enduro21\nAdvertisements",
        "BERITA TEMPATAN\nshell\nShell Malaysia \n\nShell Eco-Marathon Asia kembali ke Malaysia untuk tahun ke-10! \n\n\nPosted on February 11, 2019 by Sep Irran \n\n\n\nShell Malaysia akan menganjurkan Shell Eco-marathon Asia bagi tahun 2019 sempena program global Make the Future Live mereka. Ini merupakan tahun ke-10 persaingan ini diadakan dan Malaysia telah dipilih sebagai hos bagi acara tersebut dimana ia akan diadakan di Sepang International Circuit (SIC) dari 29 April 2019 hingga 2 Mei 2019.\nApakah itu Shell Eco-marathon Asia? Lebih dari 100 pasukan dari seluruh Asia dan juga Timur Tengah akan dicabar dan duji dalam membina kenderaan model cekap tenaga dalam pertandingan Shell Eco-marathon Mileage Challenge. Cabaran mereka adalah untuk bergerak paling jauh dengan menggunakan jumlah tenaga yang paling sedikit.\nPada tahun lepas di Singapura, pasukan yang memenangi pertandingan ini berjaya bergerak sejauh 2,341km dengan hanya satu liter bahan api!\n\nTahun ini, enam pasukan dari Malaysia akan menyertai pertandingan ini yang berasal dari institute pengajian tinggi seperti Heriot-Watt University Malaysia, Monash University Malaysia, Universiti Teknologi MARA, Universiti Malaysia Pahang, Universiti Tunku Abdul Rahman and Multimedia University.\n\nMenurut Shanna Simmons, Pengarah Teknikal Global Shell Eco-marathon, Setiap tahun, kita melihat peningkatan prestasi, serta semangat berpasukan di kalangan peserta pelajar di Shell Eco-marathon Asia. Litar Antarabangsa Sepang di Malaysia merupakan tempat yang sempurna untuk menyaksikan inovasi baru dalam reka bentuk kenderaan masa hadapan. Kami mengalu-alukan satu lagi tahun yang menarik di Shell Eco-marathon Asia!\nUntuk maklumat lanjut tentang Shell Eco-marathon Asia 2019, layari www.shell.com/make-the-future/shell-ecomarathon/asia.html.\nAdvertisements",
        "BERITA TEMPATAN\njpj\nMoto \n\nJPJ Lelong 65 Buah Kenderaan \n\n\nPosted on April 25, 2019 by Zarul Faiz \n\n\nMotosikal Yamaha YZF-R6 yang berjaya dilelong  Sumber imej: Harian Metro\n\nJabatan Pengangkutan Jalan (JPJ) Negeri Sembilan baru-baru, ini telah melelong 65 buah kenderaan.\nIa berjaya meraih sejumlah RM389,963.\nBidaan tertinggi bagi sebuah motosikal adalah pada harga RM15,000, bagi sebuah model Yamaha YZF-R6.\n\n\nJabatan Pengangkutan Jalan (JPJ) Negeri Sembilan baru-baru ini telah melelong 65 buah kenderaan dalam satu hari sewaktu Program Lelongan Awam JPJ Negeri Sembilan Siri 1/2019 di Seremban.\nSelain daripada kenderaan, sebanyak 172 buah buku yang dilelong turut terjual. Program ini berjaya meraih sejumlah RM389,963.\nAntara kenderaan yang telah dilelong termasuklah 30 buah motosikal, 20 buah kereta, sembilan buah MPV, dua buah trak, sebuah jip, dan sebuah lori treler.\nPengarah Bahagian Penguatkuasa Ibu Pejabat JPJ, Khairul Anwar Bachok, berkata bahawa dia terkejut dengan sambutan yang luar biasa. Orang ramai telah mula berkumpul seawal 8 pagi dan setia sehingga penghujung acara lelongan pada pukul 3 petang.\nBidaan buat motosikal bermula pada harga RM150. Seorang pembida bertuah berjaya memperoleh sebuah motosikal Yamaha YZF-R6 pada harga RM15,000.\nKenderaan-kenderaan tersebut merupakan antara kenderaan yang telah dirampas oleh jabatan berkenaan atas pelbagai kesalahan. Kenderaan-kenderaan ini tidak memiliki pemilik yang sah selepas melalui proses mahkamah. Antara kesalahan-kesalahannya adalah tidak memiliki Lesen Kenderaan Motor (cukai jalan) yang sah, memandu tanpa lesen, dan memandu di bawah umur. Ada sebahagian daripada kereta tersebut adalah kereta klon.\nJPJ telah melelong sejumlah 599 buah kenderaan sejak tahun 2013, meraih sejumlah RM737,780.\nJadi, nantikanlah sesi lelongan yang seterusnya, siapa tahu, anda boleh membawa pulang kenderaan yang anda inginkan sebelum ini.\n\nAdvertisements",
        "250cc\nCBR250RR\nHonda \n\nMotosikal Honda CBR250RR HRC 2019 Diperagakan! \n\n\nPosted on October 25, 2018 by Zarul Faiz \n\n\n\n\nPusingan MotoGP di Motegi yang baru sahaja selesai menyaksikan peragaan motosikal Honda CBR250RR HRC 2019.\nDilengkapi dengan skema warna tiga warna perlumbaan Honda, kemasan warna tersebut diinspirasikan oleh motosikal berkapasiti lebih besar, Honda CBR1000RR Fireblade.\nSkema warna ini masih dalam pertimbangan untuk pasaran Jepun, dan sekiranya ianya berjalan lancar, ianya akan boleh didapati menjelang bulan November tahun ini.\n\n\n\nNampaknya model Honda CBR250RR masih lagi belum diketahui akan bila ianya akan membuat kemunculannya di Malaysia. Sementara kita masih menunggu pengenalan rasminya yang masih tidak ditentukan lagi masanya, negara Jepun bakal diperkenalkan dengan variannya yang paling menawan dalam bentuk Honda CBR250RR HRC 2019 dan kami berasa amat IRI HATI.\n\nMotosikal Honda CBR250RR HRC 2019 khusus untuk pasaran Jepun (masih dalam pertimbangan) ini mengambil ilham dari saudaranya yang lebih besar dan berkuasa dalam rangkaian CBR, iaitu Honda CBR1000RR Fireblade. Kombinasi warna yang ikonik ini melambangkan sejarah perlumbaan gemilang Honda dan tampak amat cocok sekali dengan rupa bentuk agresif motosikal tersebut.\n\nModel tahun 2019 ini masih menggunakan enjin parallel-twin, sejukan cecair, 250cc yang mampu menghasilkan sehingga 37hp pada 12,000rpm dan 23Nm tork pada 11,000rpm. Berdasarkan statistik ini, kita boleh melihat bahawa motosikal ini akan sudah pasti lebih mengujakan pada jangkauan rev yang lebih tinggi, yang mana ia mampu memacu jentera ini ke kelajuan tertinggi sehingga 170km/j.\n\nSpesifikasi mengagumkan yang lain pada motosikal ini termasuklah:\n\nSistem ABS dwi-saluran.\nFork teleskopik terbalik.\nSuspensi belakang Pro-link dengan pra-muatan boleh laras lima-langkah.\nKonsol digital sepenuhnya.\nPencahayaan LED sepenuhnya.\nSistem Ride-by-Wire dengan mod penunggangan boleh pilih.\n\n\nMotosikal Honda CBR250RR HRC 2019 ini telah dilengkapkan dengan skema warna HRC ini telah diperagakan pda hujung minggu lalu sewaktu pusingan MotoGP di Motegi bagi secara amnya mendapatkan persepsi orang ramai berkenaan motosikal ini. Melihat pada rupa paras motosikal ini, kami tidak akan terkejut sekiranya ianya dipercepatkan untuk pengilangan kerana ianya sebuah jentera yang MENAWAN.\nHonda CBR250RR 2019 dalam kemasan warna Victory Red bagi pasaran Indonesia.\nHarga andaian dan waktu pelancarannya? sekitar 810,00 Yen (RM29,988), sekitar bulan November (bagi pasaran Jepun), jika segalanya berjalan lancar. Kami andaikan yang motosikal ini akan diperkenalkan secara global sewaktu EICMA 2018 di Milan, Itali.\nSumber imej: Young Machine\nTunggang Uji Honda CB650F 2018: Si Serba Boleh\n\nAdvertisements",
        "Diavel\nDiavel 1260\nducati\nMoto\nMotosikal Buatan Khas \n\nDucati Diavel 1260 S Materico Diperkenalkan \n\n\nPosted on April 12, 2019 by Zarul Faiz \n\n\n\n\nMotosikal Ducati Diavel 1260 S Materico adalah sebuah motosikal konsep rekaan yang dihasilkan bersempena dengan Milan Design Week.\nIa lahir dari pertemuan antara pereka, Tom Dixon, dan para pereka dari Ducati, Lamborghini, Pirelli, dan VW.\nIanya sebuah model one-off istimewa dan diperagakan di restoran milik Tom Dixon.\n\n\nMotosikal Ducati Diavel 1260 S Materico adalah sebuah motosikal konsep rekaan yang dihasilkan bersempena dengan Milan Design Week.\nDaripada menumpukan kepada pengemaskinian prestasi, model Materico ini menonjolkan tekstur dan material. Dan oleh kerana itu, panel sisinya telah diperbuat daripada gentian karbon dan dihiasi dengan kemasan berwarna kuning; pelitup pelananya dari suede dengan kemasan berwarna kuning; ekzos hitam dan roda dengan 10 jejari yang baharu.\n\nMotosikal ini adalah satu ciptaan on-off. Ianya diperagakan di The Manzoni di Milan. The Manzoni adalah sebuah restoran dan bilik pameran rekaan pereka British, Tom Dixon. Motosikal ini lahir dari pertemuan antara Tom Dixon bersama para pereka yang lain, termasuklah Andrea Ferraresi dari Ducati, Mitja Borkert dari Lamborghini, Pengarah R&D Pirelli Piero Misani, dan bekas ketua jabatan reka bentuk VW, Walter de Silva.\nKata Ferraresi, Kami ingin memberi penghormatan kepada Milan Design Week yang amat artistik dan kreatif dengan menjadikan reka bentuk motosikal Diavel 1260 ini lebih berani dan original dari sebelumnya. Motosikal Diavel 1260 Materico menonjolkan dengan jelas sekali bahan yang digunakan dan ketelitian yang diberikan kepadanya, bersama dengan komponen berteknologi tinggi, menjadikan motosikal ini satu gabungan bentuk dan fungsi yang efektif.\n\nAdvertisements",
        "BERITA TEMPATAN\nMoto Malaya \n\nBina Karier Dalam Industri Automotif Bersama Naza \n\n\nPosted on March 12, 2019 by Amirul Azreen \n\n\n\nKolej Perniagaan dan Teknologi Naza, anak syarikat Kumpulan Naza sedang menawarkan potongan sehingga 30 peratus ke atas yuran pembelajaran bagi sesiapa yang hadir ke Hari Terbuka yang berlangsung setiap hujung minggu sehingga 7 April.\nPelajar yang berminat mengejar kursus diploma dalam bidang automotif bakal mendapat potongan 10 peratus apabila mendaftarkan diri di Hari Terbuka.\nKolej Naza turut menawarkan biasiswa Anugerah CEO Naza bagi pelajar yang cemerlang dalam bidang sukan dan kesenian dengan potongan30 peratus daripada yuran pembelajaran dan 20 peratus potongan yuran bagi pelajar dengan isi rumah berpendapatan rendah (tidak lebih daripada RM4000 sebulan).\nPelajar yang mencatat keputusan baik dalam Sijil Pelajaran Malaysia (SPM), Sijil Vokasional Malaysia (SVM) atau Sijil Peperiksaan Bersepadu (UEC) turut berpeluang mendaftarkan diri untuk Biasiswa Merit Naza.\nBiasiswa lain yang turut ditawarkan adalah biasiswa berkembang dan Naza Family Edu-Aid yang menawarkan potongan yuran sehingga 50 peratus sekiranya ibu bapa pelajar bekerja bersama Kumpulan Naza.\nKolej Perniagaan dan Teknologi Naza berdedikasi dalam menawarkan latihan automotfi terbaik kepada pelajar dengan harapan mereka dapat memulakan kareer dalam industri automotif. Ini adalah misi kami dalam memastikan mereka bersedia dan yakin dalam memulakan kareer.\nKami percaya setiap pelajar tanpa mengira latar belakang mereka, berhak mendapatkan pelajaran yang berkualiti selagi mereka memiliki keazaman, semangat dan kelayakan untuk mengejar impian masing-masing. Dengan pelbagai bantuan kewangan yang disediakan, kami menyediakan platform bagi pelajar untuk mengejar pendidikan tanpa mengira kedudukan kewangan mereka,kata Ketua Pegawai Eksekutif, Kolej Perniagaan dan Teknologi Naza, Dr. Jagdeep Jassel.\nPelajar yang berminat untuk membangunkan kareer dalam industri automotif digalakkan untuk datang ke kampus Kolej Perniagaan dan Teknologi Naza di Glenmarie, Shah Alam bagi mendapatkan maklumat lanjut daripada kakitangan yang berpengalaman.\nBukan itu sahaja, pelajar yang datang di Hari Terbuka turut berpeluang memenangi dua tiket untuk menyaksikan Festival GT Asia yang akan berlangsung di Litar Antarabangsa Sepang dari 15 hingga 17 Mac ini.\nKursus pengajian ditawarkan:\n Diploma Teknologi Sukan Permotoran\n Diploma Teknologi Motosikal\n Diploma Pengurusan Perniagaan Automotif\n Diploma Teknologi Automotif (Kenderaan Ringan)\nKolej Perniagaan dan Teknologi Naza turut akan memperkenalkan beberapa kursus baharu Mei ini, antaranya Diploma Teknologi Maklumat, Diploma Perakaunan, Sijil Kajian Perniagaan, Sijil Teknologi Automotif dan Sijil Kemahiran Malaysia (SKM).\nUntuk mendapatkan maklumat lanjut mengenai Kolej Perniagaan dan Teknologi Naza dan Hari Terbuka, hubungi 03-5569 6292, atau 017-366 5543 (Azura), 011-11326386 (Elly) dan 017-2773964 (Rasyid)\n\n\nAdvertisements",
        "BERITA ANTARABANGSA\nGL1800 Gold Wing\nHonda\nMoto \n\nHonda GL1800 Gold Wing Baharu Yang Lebih Bergaya \n\n\nPosted on April 4, 2019 by Zarul Faiz \n\n\n\n\nSebuah Honda GL1800 Gold Wing baharu versi lebih ringkas telah diperkenalkan.\nIa mendiami segmen motosikal bagger,tetapi tanpa kotak bagasi atas (top case) dan mempunyai penghadang angin yang lebih rendah.\nFungsi dan ciri yang lain masih dikekalkan.\n\n\nSebuah model Honda GL1800 Gold Wing baharu yang lebih bergaya telah diperkenalkan, setahun selepas pelancarannya.\nTerdapat permintaan yang hebat untuk sebuah motosikal bagger ala tourer yang tidak terlalu ketara ciri touringnya dan lebih bergaya, dan para pengeluar yang lain telah menikmati jualan yang memberangsangkan bagi model sebegini. Motosikal bagger adalah sebuah motosikal touring yang diringkaskan dan lebih bergaya dengan pannier, tetapi tanpa kotak bagasi atas (top case).\nModel Gold Wing baharu ini mengingatkan kita kepada model Gold Wing F6B sebelum ini. Ia dilengkapi dengan penghadang angin yang rendah, tanpa top case, dan bahagian yang dilegapkan bagi memberikannya rupa paras buatan khas yang lebih langsing.\nKetiadaan top case tersebut bermakna tiada ruang simpanan sebanyak 50 liter, pembesar suara belakang, dan juga penyandar belakang pembonceng, tetapi, ia juga bermakna yang motosikal ini 40 kilogram lebih ringan.\nPemilik masih lagi boleh menikmati enjin flat-Six, 1833cc motosikal ini, yang mana menghasilkan sehingga 125 hp dan 169.5Nm tork. Ciri-ciri elektronik seperti pendikit Ride-by-Wire, mod penunggangan, kawalan cengkaman, penghidupan enjin tanpa kunci, suspensi elektronik, lampu LED, dan sistem infotainmen yang mengintegrasikan keterpautan Bluetooth, muzik, peta, dan Apple Carplay masih lagi dikekalkan.\nModel Gold Wing standard yang baharu ini akan didatangkan dengan transmisi 6 kelajuan yang standard, bermakna tanpa DCT (Dual Clutch Transmission).\nAdvertisements",
        "BERITA TEMPATAN\nMoto\nMoto Malaya \n\nPercaya Atau Tidak, Kadar Kemalangan Maut Malaysia Ketiga Tertinggi Di Asia! \n\n\nPosted on May 14, 2019 by Amirul Azreen \n\n\nSumber imej: NSTP\nKemalangan jalan raya sudah boleh dianggap sebagai kebiasaan di Malaysia. Manakan tidak, hampir setiap hari ada sahaja maklumat kemalangan yang akan dilaporkan media massa.\nSetiap kemalangan ini terutamanya yang melibatkan nyawa akan memberi kesan mendalam terhadap ahli keluarga dan masyarakat sekeliling.\nBukan itu sahaja, kekerapan kemalangan maut jalan raya juga akan memberi kesan terhadap sistem kekeluargaan tatkala rata-rata mereka yang maut berusia sekitar 15 hingga 44 tahun  peringkat umur yang menjadi penyumbang kepada keluarga.\nAntara faktor utama yang membawa kepada kemalangan jalan raya adalah , pembangunan tak terkawal, piawaian keselamatan yang rendah, pemandu cuai dan keletihan, pengaruh dadah dan alkohol, memandu melebihi had dan kegagalan memakai tali pinggang keledar.\nJadi tidak hairanlah Malaysia muncul sebagai negara ketiga di Asia yang merekodkan paling banyak kemalangan maut jalan raya  dibelakang Thailand dan Vietnam  menurut laporan Global Status Report on Road Safety 2018 yang diterbitkan World Health Organization (WHO) dan Bank Dunia, Disember lalu.\nLaporan tersebut memetik sebanyak 7,152 kemalangan maut berlaku pada 2016, dengan 87 peratus mangsa adalah lelaki sementara 13 peratus adalah wanita.\nBerikut jumlah kenderaan yang terdapat di Malaysia:\nJumlah kenderaan berdaftar di Malaysia: 27,613,120\nKereta dan kenderaan roda empat: 13,123,638\nMotosikal dan kenderaan roda tiga: 12,677,041\nLori dan trak: 1,191,310\nBus: 59,977\nKenderaan lain: 561,154\nBerdasarkan statistik di atas, hanya 91 peratus penunggang motosikal memakai topi keledar sementara pembonceng hanya 87 peratus.\nSementara itu, hanya 74 peratus pemandu memakai tali pinggang keledar dan hanya 10 peratus penumpang yang memakai.\nWHO turut melaporkan daripada setiap kemalangan maut yang berlaku, lebih 15 individu yang akan mengalami kecederaan serius dan 70 lagi kecederaan ringan.\nSelain itu, lebih daripada separuh jumlah kemalangan maut di Malaysia melibatkan penunggang/pembonceng motosikal.\nKajian mendapati lebih 89 peratus mangsa kemalangan motosikal adalah penunggang berusia sekitar 16 hingga 20 tahun dengan hanya 75 peratus penunggang memakai tali pinggang keledar.\nWHO turut menegaskan bahawa setiap pengguna jalan raya perlu faham bahawa kelajuan membunuh.\nSetiap 1 peratus kenaikan kelajuan akan meningkatkan 4 peratus risiko untuk berlakunya kemalangan.\nAdvertisements",
        "BERITA ANTARABANGSA\nKatana\nsuzuki \n\nHarga Suzuki Katana 2019 Didedahkan Di UK \n\n\nPosted on March 14, 2019 by Zarul Faiz \n\n\n\n\nHarga bagi model Suzuki Katana 2019 telah didedahkan di UK.\nModel Katana yang asal telah merevolusikan reka bentuk motosikal.\nPersoalannya, bilakah ia akan tiba di Malaysia?\n\n\nSuzuki Assamblers Malaysia (SAM) telah mengumumkan sebelum ini bahawa mereka akan membawa masuk model Suzuki Katana 2019, namun, buat masa ini, mereka masih belum menetapkan tarikh pelancaran atau mendedahkan harganya nanti.\nMotosikal Katana ini merupakan salah sebuah model paling terkenal keluaran pengilang yang bertapak di Hamamatsu itu, di samping motosikal GSX-R dan RGV (sewaktu zaman kegemilangan motosikal dua lejang). Suzuki menyedari bahawa kebanyakan model keluaran mereka kurang mendapat sambutan para penggemar motosikal sejak beberapa tahun ini. Oleh kerana itu, kemunculan Katana ini sudah pasti membuatkan nama mereka kembali menjadi sebutan para peminat motosikal.\n\nMotosikal Suzuki Katana yang asal, hasil rekaan Hans Muth, telah menggemparkan ramai penggemar sewaktu ianya diperkenalkan.Ada antara mereka yang menganggap reka bentuk motosikal ini terlalu berbeza dengan reka bentuk motosikal yang kontemporari. Namun kumpulan yang lebih besar, yang telah jatuh cinta dengan motosikal Katana itu, telah melaungkan cinta mereka dengan lebih lantang, dan dengan itu, menjadikan motosikal ini sebuah legenda.\nNamun begitu, reka bentuknya itu tidak begitu diterima dengan baik oleh para peminat motosikal, begitu juga dengan para pereka bentuk motosikal. Bagaimana pun, sekiranya kita berada dalam sebuah dunia yang berbeza di mana motosikal Katana ini tidak pernah wujud, reka bentuk motosikal semasa sudah semesti amat berbeza sekali.\nDan itulah yang diharapkan oleh pengeluarnya. Mereka telah mempersembahkan motosikal yang dinamakan sempena pedang yang digunakan oleh Samurai dengan harapan untuk menarik minat mereka yang masih menaruh hati padanya, dan juga menarik minat generasi yang lebih muda.\nJadi, berapa harganya model Suzuki Katana 2019 ini di pasaran UK?\n11,399 (RM61,741.80). Harap-harapnya ianya lebih murah di pasaran Malaysia nanti!\nAdvertisements",
        "BERITA TEMPATAN\nMoto Malaya\nproton \n\n258 Kakitangan PROTON Terima Pengikirafan SKM Tahap 3 \n\n\nPosted on May 2, 2019 by Amirul Azreen \n\n\n\n\nSeramai 258 kakitangan PROTON Shah Alam dan Tanjung Malim menerima Sijil Kemahiran Malaysia (SKM) dalam satu majlis graduasi yang diserikan oleh Timbalan Ketua Pengarah Jabatan Pembangunan Kemahiran, Dr. Mohd Rashid Buyong Hamzah dan Timbalan Ketua Pegawai Eksekutif PROTON, Dato Radzaif Mohamed.\nPenganugerahan sijil tersebut menunjukkan komitmen PROTON dalam memastikan pembangunan pekerjanya di samping melahirkan lebih ramai pekerja mahir dalam industri automotif.\n\nPekerja-pekerja kami merupakan aset utama untuk meningkatkan daya saing Syarikat di dalam industri. PROTON komited untuk membangun dan menghasilkan lebih ramai pekerja mahir dan sebagai pengeluar kereta kebangsaan, tugas kami bukan sekadar membina kereta tetapi menjadi pemacu utama dalam pembangunan modal insan.\nSelama bertahun yang lalu, kami telah melihat kesan positif latihan ini kepada kakitangan dari segi keberkesanan dan kualiti kerja mereka. Menerusi usaha berterusan untuk meningkatkan kemahiran para pekerja ini, Syarikat akan dapat menyediakan perkhidmatan yang lebih baik kepada pelanggan dan mampu menghasilkan produk yang lebih berkualiti untuk mereka, katanya Dato Radzaif.\n\nKetika ini, PROTON turut menyediakan latihan dari semasa ke semasa bagi memastikan ilmu dan kemahiran pekerja selari dengan arus teknologi yang kini diterapkan ke dalam model PROTON X70 dan terbaru PROTON Persona dan Iriz.\nAdvertisements",
        "BERITA TEMPATAN\nMoto\nMoto Malaya \n\nMMA Gesa Kerajaan Haramkan Hisap Rokok Dalam Kenderaan! \n\n\nPosted on April 7, 2019 by Amirul Azreen \n\n\n\nPresiden Persatuan Perubatan Malaysia (MMA), Dr Mohamed Namazie Ibrahim menggesa agar kerajaan mengharamkan orang ramai daripada menghisap rokok di dalam kenderaan.\nMenurut laporan Harian Metro, langkah terbabit dapat mengelakkan daripada individu yang tidak merokok menjadi perokok pasif terutamanya dalam situasi menaiki kereta beramai-ramai.\nDr. Namazie berpendapat, langkah sebegitu telah pun dilaksanakan negara luar seperti Australia, Kanada dan Perancis dengan pesalah boleh dikenakan hukuman sekiranya merokok dengan kehadiran wanita mengandung atau kanak-kanak.\nApa yang pasti, kenyataan Dr. Namazie hampir pasti mengundang pelbagai reaksi positif dan negatif dikalangan netizen.\nSebelum ini, kerajaan menguatkuasakan undang-undang pengharaman menghisap rokok di premis menjual makanan.\nAdvertisements",
        "BERITA TEMPATAN\nKawasaki\nMoto Malaya \n\nRekaan Kawasaki Ninja ZX-25R Dapat Inspirasi H2, Mampu Menjana 60hp! \n\n\nPosted on June 23, 2019 by Amirul Azreen \n\n\n\nKawasaki Ninja ZX-25R dijangka akan membuat penampilan sulung di Tokyo Motor Show 2019, Oktober.\nMenurut laporan, jentera tersebut memiliki rev range sehingga 20,000rpm.\nDalam tempoh beberapa bulan ini, Kawasaki dilaporkan sedang menghasilkan jentera Ninja 250cc versi baharu. Namun, tidak seperti jentera 250cc lain yang berada dalam pasaran, jentera ini memfokuskan terhadap prestasi semata-mata.\nJentera Ninja ZX-25R dijangka akan didatangkan dengan enjin inline empat silinder dalam usaha Kawasaki untuk menghasilkan enjin berkuasa tinggi meskipun dengan enjin bersaiz kecil.\nNinja ZX-25R dijangka mampu mengatasi pencabar lain tatkala enjin tersebut didakwa mampu menghasilkan sekitar 60hp  10hp lebih tinggi berbanding Ninja 400.\nAntara khabar angin lain adalah enjin ZX-25R mampu mencecah 20,000rpm!\nJika dakwaan ini berasas, pastinya Kawasaki perlu menggunakan bahan yang ringan dalam proses binaan kerangka enjin.\nSenario ini pastinya menyebabkan ZX-25R memiliki harga yang lebih tinggi berbanding Ninja 250 sedia ada. Difahamkan, reka bentuk Ninja ZX-25R akan diinspirasikan daripada rekaan Ninja H2 termasuk penggunaan lampu LED.\nNinja ZX-25R dijangka akan membuat penampilan sulung di Tokyo Motor Show 2019\nAdvertisements",
        "BERITA TEMPATAN\nMoto Malaya \n\nProton, Perodua Kembali Terajui Pasaran Kereta Negara \n\n\nPosted on June 19, 2019 by Amirul Azreen \n\n\n\nPengeluar kereta tempatan, PROTON dan Perodua bingkas muncul sebagai peneraju pasaran kereta negara tatkala orang ramai kini beralih kepada kenderaan mampu milik.\nMenurut laporan AmInvestment Bank Research, kebangkitan jenama tempatan berpunca terhadap kejayaan penjualan model Perodua Myvi generasi ketiga (2017) dan Proton X70 yang kini semakin popular.\n\nSejak 2014, margin keuntungan jenama antarabangsa telah mengatasi jenama tempatan terutamanya daripada segi pasaran saham dalam tempoh setahun.\nBagaimanapun, pada April 2019, kami menyaksikan perubahan radikal bagi sektor ini buat julung kalinya sejak 2014 dengan saham pasaran kereta tempatan mengatasi jenama antarabangsa  56 peratus lwn 44 peratus,kata laporan itu.\n\nPertumbuhan penjualan Proton tahun ini diterajui model yang dilengkapi dengan ciri-ciri canggih dengan pelancaran model SUV pertama, Proton X70 menjadi penyumbang terbesar.\nPasaran kereta tempatan telah didominasi Proton dan Perodua untuk satu tempoh yang panjang sehinggalah pada 2014 apabila jenama kereta luar memperkenalkan model baharu dengan harga kompetitif dan ciri-ciri menarik.\nKedua-duanya dijangka akan terus mendominasi penjualan sehingga akhir tahun 2019 mengetepikan cabaran jenama kereta antarabangsa.\n\nPerodua merekodkan penjualan 82,000 unit dalam tempoh empat bulan pertama 2019  peningkatan sebanyak 9.7 peratus. Kenanga Research menjangkakan Perodua mampu mencapai sasaran 231,000 unit penjualan tahun ini.\nX70 telah menerima tempahan sebanyak 30,000 unit dengan 14,000 unit telah pun diserahkan kepada pelanggan sejak diperkenakan kepada orang ramai pada pertengahan 2018, kata AmInvestment Bank.\nMinggu lalu, Proton mengumumkan penjualan tertinggi selepas 46 bulan dengan 10,611 unit dijual pada bulan Mei 2019 sahaja  53 peratus peningkatan berbanding bulan sebelumnya.\n(SUMBER: The Star)\nAdvertisements",
        "BERITA ANTARABANGSA\nMoto\nRali\nScrambler 1200\nScrambler 1200 XC 2019\ntriumph \n\nErnie Vigil Akan Mengemudi Jentera Triumph Scrambler 1200 XE Di Perlumbaan Mexican 1000 Rally \n\n\nPosted on April 21, 2019 by Zarul Faiz \n\n\n\n\nErnie Vigil akan berlumba menggunakan motosikal Triumph Scrambler 1200 XE di perlumbaan NORRA Mexican 1000 Rally.\nDia telah mengalami kecederaan sebelum perlumbaan Baja 1000 Rally dan niat untuk perlumbaan terpaksa dilupakan.\nRangkaian motosikal Triumph Scrambler 1200 adalah motosikal scrambler yang paling sedia off-road.\n\n\nErnie Vigil telah kembali dan akan mengemudi motosikal Triumph Scrambler 1200 XE di perlumbaan Norra Mexican 1000 Rally.\nTriumph telah mengumumkan rancangan mereka untuk muncul semula ke perlumbaan Baja 1000 Rally susulan pelancaran model Scrambler 1200 XE dan XC kerana mereka amat ingin membuktkan bahawa rangkaian Scrambler 1200 mereka merupakan motosikal scrambler paling sedia off-road. Atas sebab inilah motosikal tersebut mendapat gelaran Real Deal.\nDi samping itu, perlumbaan rali tersebut adalah pentas yang sesuai untuk kemunculan semula pengeluar berkenaan memandangkan Steve McQueen dan Bud Ekins telah memenangi perlumbaan tersebut berbilang kali dengan motosikal TR6 Trophy.\n\nBagaimana pun, satu kecederaan telah menimpa Ernie Vigil (yang juga merupakan penunggang lagak aksi Triumph) dan rancangan itu terpaksa dilupakan.\nNamun kini Vigil telah pulih sepenuhnya dari kecederaannya dan pelan mereka diteruskan semula. Sejak pulih, Ernie telah menjalani latihan dengan motosikal Scrambler 1200, merentasi jarak 9,000 kilometer di atas jalan tanah merah.\nMotosikal Scrambler 1200 XE yang akan dikemudi oleh Ernie Vigil akan dikekalkan dalam keadaan standard secara amnya. Sebarang penambahbaikan yang dilakukan pada jentera berkenaan adalah bagi memastikan motosikal tersebut selamat untuk perlumbaan rali padang pasir, antaranya pelana perlumbaan rali padang pasir, lampu, penggenggam dan tayar pasir berprofil ekstrim. Suspensinya, enjinnya, bahagian elektroniknya, semuanya dikekalkan sebagai standard.\nDi mana perlumbaan NORRA Mexican 1000 Rally tidaklah segah perlumbaan Baja 1000 Rally, ia sebenarnya menggunakan laluan yang sama seperti perlumbaan Baja Rally di Semenanjung Baja di Mexico. Dan seperti namanya itu, ia meliputi 1,000 batu (1,600 kilometer) merentasi padang pasir yang penuh dengan pasir yang dalam, batu-batuan, dan pasir jerlus.\nAdvertisements",
        "Moto Malaya\nPerodua \n\nPerodua: 37,400 Unit Kenderaan Dijual Dalam Tempoh Dua Bulan \n\n\nPosted on March 5, 2019 by Amirul Azreen \n\n\nMyvi kekal jadi tarikan utama Perodua.\nPerusahaan Otomobil Kedua Sendirian Berhad (Perodua) mencatat penjualan hampir 37,400 kenderaan dalam tempoh dua bulan pertama tahun 2019 berbanding 34,800 yang dicatat dalam tempoh sama tahun lalu.\nPeningkatan sebanyak 7.3% itu dilakar ekoran terdapat permintaan tinggi terhadap semua model yang ditawarkan.\nPeningkatan prestasi jualan adalah hasil daripada usaha kami untuk menambahbaik masa penghantaran kami, kata Pengarah Urusan Perodua Sales Sdn Bhd, Dato Dr Zahari Husin.\nMyvi kekal menjadi pilihan utama rakyat Malaysia dengan 15,000 unit berjaya dijual diikuti Axia (10,100), Bezza (5,900) dan Alza (2,700).\nModel SUV terbaru, Aruz turut melakar penjualan sebanyak 3,600 meskipun baru diperkenalkan awal tahun ini.\n3,600 unit dijual sejak dilancarkan pada Januari.\nSementara menunggu laporan bahagian pasaran daripada Persatuan Automotif Malaysia (MAA), kami menganggarkan bahawa bahagian pasaran kami setakat tahun ini adalah 41%.\nSementara itu, SUV tujuh tempat duduk terbaharu kami, Perodua Aruz, terus meraih pesanan yang memberangsangkan dengan lebih daripada 13,000 tempahan diterima sejak awal Januari, tambah Dato Dr Zahari.\nPerodua menawarkan dua varian bagi model Aruz  X dan AV  namun hampir 85% tempahan adalah untuk model AV.\nMenyedari permintaan yang tinggi, Perodua mengambil inisiatif untuk mengurangkan masa menunggu untuk Aruz dengan menyelaraskan operasi pengeluaran yang akan diteruskan ke sepanjang bulan Mac.\nKami amat berterima kasih di atas sokongan dan kesabaran anda dan kami berharap agar kami dapat memberikan perkhidmatan yang terbaik kepada anda untuk masa yang akan datang, kata Dato Dr Zahari.\nPerodua kini mengadakan jerayawara (roadshow) Aruz On Tour di seluruh negara, bermula pada 13hb Februari di Selangor dan seterusnya ke Johor Bahru, Kota Bharu dan berakhir di Kuching pada 8-10hb Mac bertempat di pusat membeli-belah The Spring.\nKami amat mengalu-alukan orang ramai yang berada di Kuching untuk menyertai Aruz On Tour dan melihat dengan lebih dekat SUV terbaharu Perodua serta memandu uji kenderaan tersebut.\nSebagai alternatif, bercakaplah dengan penasihat jualan kami yang sah di pusat jualan dan pameran Perodua yang berhampiran anda untuk mengenalpasti kenderaan Perodua yang paling sesuai untuk anda, kata Dato Dr Zahari.\nAdvertisements",
        "BERITA ANTARABANGSA\nMoto Malaya \n\nBMW 1 Series Kini Tampil Lebih Praktikal, Mampu Cabar Golf R dan AMG A35? \n\n\nPosted on May 27, 2019 by Amirul Azreen \n\n\n\nVolkswagen Golf R dan Mercedes-AMG A35 kini berdepan saingan baharu dalam bentuk BMW 1 Series dengan model premium M135i mampu menjana 302 hp!\nSejak diperkenalkan pada tahun 2004, BMW 1 Series dilengkapi dengan rear-wheel drive tetapi kali ini BMW mengambil langkah drastik dengan mengubah kepada platform front-wheel drive bagi menambahbaik ruang dalam dan ciri praktikal.\nModel baharu ini direka berdasarkan struktur FAAR  yang digunakan pada model X1, X2 SUV dan Mini Countryman.\nPengurus Produk BMW, Jochen Schamalholz berkata model 1 Series tetap menawarkan pemanduan dinamik meskipun selepas perubahan tersebut dilakukan.\nKami telah bertungkus lumus dalam menghasilkan kereta yang menggabungkan dua ciri baharu namun masih dipandu seperti sebuah kenderaan BMW yang dikehendaki pelanggan kami, jelasnya.\nAntara kunci utama prestasi maksimum M135i adalah penggunaan sistem BMW xDrive all-wheel-drive.\nSusulan enjin 3.0 liter enam silinder (335 hp) yang digunakan pada generasi M140i lalu tidak dapat dimuatkan ke dalam rangka FAAR, BMW bertindak melengkapkan M135i dengan enjin 2.0 liter empat silinder twin-turbo (302 hp) sepertimana yang digunakan pada model M235i Gran Coupe.\n\nMeskipun enjin tersebut menawarkan kuasa yang lebih rendah namun BMW menegaskan enjin baharu ini tetap menawarkan pengalaman pemanduan yang setaraf  dibantu dengan chasis yang 20kg lebih ringan berbanding M140i  di samping mampu mencapai kelajuan maksima 249 km/j!\nBagi memastikan unit M135i mengekalkan pemanduan seperti model sebelumnya, model ini didatangkan dengan sistem actuator-controlled wheel slip limitation'(ARB) sepertimana yang ada pada model elektrik BMW i3.\nSistem BWM Performance Control turut didatangkan secara standard sementara varian lain dilengkapi multi-link rear axle dan sistem penyerang hentakan berupa boomerang bagi meningkatkan ketahanan.\nBMW 1 Series dijangka akan dipasarkan hujung bulan ini dengan harga bermula dari GBP24,430 (RM130,214) bagi varian 118i SE sementara M135i xDrive ditawarkan pada harga GBP35,430 (RM188,845).\n(SUMBER: AutoCar)\nAdvertisements",
        "Moto\nPhuket Bike Week \n\nCountdown Bagi Phuket Bike Week Ke-25 Bermula! \n\n\nPosted on March 25, 2019March 27, 2019 by Zarul Faiz \n\n\n\n\nDetik countdown bagi festival Phuket Bike Week kali ke-25 telah bermula.\nAcara tahun ini akan berlangsung dari 12 hingga 14 April di Pantai Patong, dan 19 hingga 20 April di Phuket Boat Lagoon\nSekitar 50,000 orang pengunjung dijangka akan menghadiri pesta tahun ini.\n\n\nTinggal beberapa hari lagi sebelum tibanya bulan April dan para penggemar gaya hidup permotosikalan pasti sudah sedia maklum yang ianya sudah hampir tiba masanya bagi acara tahunan pesta Phuket Bike Week (PBW).\nAcara tahunan ini bertambah istimewa pada tahun ini di mana ia bakal menyambut ulang tahun ke-25nya dengan slogan World Ride Together. Dan oleh kerana itu, ia menjanjikan sambutan terhebat bagi perhimpunan motosikal terbesar di Asia ini.\nPihak penganjur dan badan pelancongan negara Thailand menjangkakan lebih daripada 5,000 buah motosikal dari pelbagai jenis, dan 50,000 peserta dan pengunjung dari lebih 30 buah negara termasuklah dari Thailand sendiri. Mereka juga menganggarkan yang pesta ini akan membawa masuk keuntungan sebanyak 500 juta THB.\n\nSeperti kebiasaannya, pesta PBW ini akan berlangsung di dua buah lokasi di atas pulau Phuket pada dua tarikh yang berbeza. Bahagian pertama festival ini akan diadakan di Loma Park, Pantai Patong dari 12 hingga 14 April. Acara kedua akan diadakan di Phuket Boat Lagoon dari 19 hingga 20 April.\nDan ingin kami ingatkan yang pesta PBW tahun ini diadakan serentak dengan pesta air Songkran, yang bermula dari 13 dan berakhir pada 15 April, dan dengan itu para pengunjung boleh menikmati lebih banyak keseronokan.\n\nAntara aktiviti-aktiviti yang telah disediakan adalah pameran motosikal, pertandingan motosikal buatan khas, pertandingan Miss Phuket Bike Week, konvoi amal, dan lain-lain. Hiburan termasuklah para penghibur serta kugiran rock, antaranya kugiran legenda Thailand, Carabao yang terkenal dengan lagu popular mereka, Made in Thailand, kugiran rock terkemuka Malaysia, Wings, dan lain-lain lagi.\nJadi, mulakanlah perancangan anda untuk berkonvoi ke PBW tahun ini!\nSila rujuk www.phuketbikeweek.com bagi mendapatkan maklumat yang lebih lanjut.\n\nAdvertisements",
        "BERITA TEMPATAN\nMoto Malaya \n\nOp Selamat: 14,000 Kemalangan, 159 Kematian Dalam Tempoh 9 Hari \n\n\nPosted on June 8, 2019 by Amirul Azreen \n\n\nSumber: Info Roadblock JPJ/Polis @ Facebook\nPolis Diraja Malaysia (PDRM) melaporkan bahawa lebih 14,793 kemalangan jalan raya berlaku  melibatkan 20,903 kenderaan  sejak bermulanya Op Selamat pada 29 Mei lalu hingga 6 Jun 2019.\nMenurut laporan tersebut Selangor merekodkan kemalangan tertinggi dengan 4,057 diikuti Johor (2,259) dan Kuala Lumpur (1,895).\nSementara itu, 159 kematian dilaporkan dengan 49 mengalami kecederaan serius manakala 118 individu mengalami kecederaan ringan.\nSumber: Sumisha Naidu @ Twitter\nSejak Op Selamat berlangsung, pihak berkuasa telah mengeluarkan lebih 197,000 saman di seluruh negara.\nPada masa sama, Ketua Pegawai Operasi PLUS Malaysia, Zakaria Ahmad Zabidi mendedahkan 13 daripada 18 kemalangan maut berlaku di leburaya melibatkan penunggang motosikal.\nMenurut laporan NST, Zakaria memohon agar semua penunggang motosikal untuk lebih berhati-hati ekoran angka kematian melibatkan penunggang berada di tahap membimbangkan.\nAdvertisements",
        "BERITA ANTARABANGSA\nMoto Malaya \n\nHarley Davidson, Qianjiang Motorcycle Jalin Kerjasama, Hasilkan Enjin Kecil Tahun Depan \n\n\nPosted on June 20, 2019 by Amirul Azreen \n\n\n\nDalam usaha untuk menembusi pasaran Asia dengan motosikal bersesaran 250 hingga 500cc, Harley Davidson telah menjalinkan kerjasama dengan pengeluar motosikal China.\nHarley Davidson mengumumkan bahawa mereka akan bergandingan dengan Qianjiang Motorcycle dalam menghasilkan dua model motosikal berenjin kecil yang akan mula dijual tahun depan di bawah jenama Harley.\nHarley mensasarkan untuk memasarkan motosikal pertama di China terlebih dahulu sebelum beralih ke pasaran Asia lain.\nQianjiang merupakan anak syarikat milik Geely, yang merupakan pemilik Volvo dan ada menjalinkan kerjasama untuk memasang kereta di China dengan anak syarikat Mercedes-Benz, Daimler.\nKenapa China? Harley Davidson melihat negara dengan penduduk seramai 1.6 bilion itu memiliki pasaran motosikal yang besar dan mampu membantu meningkatkan penjualan.\nTahun lalu, Harley Davidson terpaksa tutup kilang pemasangan di Missouri tatkala penjualan di AS semakain merudum.\nPada masa sama, Harley Davidson memindahkan beberapa kilang ke Thailand susulan tarif Kesatuan Eropah (EU) terhadap motosikal yang dieksport dari Amerika Syarikat.\nEU meningkatkan tarif daripada 6 peratus ke 31 peratus Jun lalu sebagai tindak balas terhadap tindakan Presiden AS, Donald Trump yang memperkenalkan tarif pada import besi dan aluminium.\nKilang di Thailand akan menghasilkan motosikal berenjin kecil bagi penjualan di pasaran Asia. Kilang terbabit akan mula mengeksport motosikal ke China pada hujung tahun ini.\nTindakan Harley Davidson  yang dianggap sebagai ikon Amerika Syarikat  turut menerima tempelak Trump yang tidak berpuas hati dengan arah tuju baharu syarikat itu.\nTrump turut menggesa rakyat AS untuk memboikot jenama Harley Davidson.\nMotosikal Benelli  yang dijual di Malaysia ketika ini  merupakan salah satu anak syarikat milik Qianjiang Motorcycle.\n(SUMBER: CNN)\nAdvertisements",
        "BERITA TEMPATAN\nHarley Davidson\nHarley-Davidson Petaling Jaya\nHDPJ \n\nTawaran Hebat Harley-Davidson Petaling Jaya \n\n\nPosted on February 23, 2019 by Zarul Faiz \n\n\n\n\nHarley-Davidson Petaling Jaya sedang mempromosikan tawaran yang menakjubkan buat pemilik Harley baharu.\nDengan setiap pembelian model Softail dan Touring baharu, anda layak menerima waranti pengilang dua tahun dan aksesori Harley bernilai RM40,000 secara percuma.\nMereka yang berminat juga boleh mengetahui dengan lebih lanjut mengenai model Harley yang dipasang di Thailand di gerai HDPJ, di festival International Motomania Kuala Lumpur yang berlangsung pada hujung minggu ini.\n\nHarley-Davidson Petaling Jaya sedang mempromosikan satu tawaran yang cukup menakjubkan buat para pemilik motosikal Harley baharu.\nBagi mereka yang menggemari gaya hidup permotosikalan yang bebas bergerak dan santai, memiliki sebuah motosikal Harley-Davidson sudah pasti menjadi idaman mereka. Namun, ianya tidak bermakna sekiranya gaya hidup ini membebankan lagi kewangan mereka. Oleh kerana itu, HDPJ telah menyediakan kadar faedah yang terendah buat para pembeli mereka, di samping menyediakan perkhidmatan selepas jualan yang professional dan lengkap.\nTetapi, tunggu, ada lagi yang telah mereka sediakan!\n\nBagi membolehkan pengalaman pemilikan Harley ini lebih menyeronokkan, HDPJ telah menawarkan promosi di mana pembeli boleh memiliki sebuah motosikal Harley baharu dan akan menerima waranti pengilang selama dua tahun. Tidak cukup dengan itu, anda juga akan menerima aksesori Harley-Davidson yang bernilai sehingga RM40,000. Ya, RM40,000!\nPasti ada yang akan berkata, Mengapa beli yang baharu kalau boleh beli yang recond? Beza antara harga sebuah motosikal Harley recond dan sebuah Harley yang baharu adalah sekitar RM30,000. Dan dengan aksesori percuma yang bernilai RM40,000 bersama dengan waranti pengilang selama dua tahun, sudah pasti ianya lebih bijak untuk membeli motosikal Harley yang baharu.\nPromosi ini sah untuk model Softail dan Touring yang baharu. Bagi mereka yang berminat, anda juga boleh mendapat maklumat yang lebih lanjut mengenai motosikal Harley yang bakal tiba, yang dipasang di kilang mereka di Thailand, di festival International Motomania of Kuala Lumpur 2019 yang sedang berlangsung sepanjang hujung minggu ini.\nPelbagai aktiviti yang hebat telah disediakan di festival International Motomania of Kuala Lumpur 2019 untuk para penunggang motosikal dan juga keluarga mereka. Jadi, kunjungilah gerai Harley-Davidson Petaling Jaya yang ada di sana.\n\nAdvertisements",
        "BERITA ANTARABANGSA\nMoto Malaya\nsafety \n\nCara Unik Seorang Pegawai Polis Trafik Delhi Berikan Kesedaran Kepada Pesalah Trafik \n\n\nPosted on February 18, 2019 by Zarul Faiz \n\n\n\n\nSeorang pegawai polis trafik Delhi telah mengambil pendekatan yang unik dengan memegang cermin di hadapan pesalah trafik.\nLangkah ini diambil bagi menggalakkan pesalah untuk memakai helmet sewaktu menunggang motosikal.\nMenurut pegawai berkenaan, langkah ini berkesan setakat ini.\n\n\nSeorang pegawai polis trafik Delhi telah mengambil langkah unik memegang cermin di hadapan pesalah trafik supaya mereka merenung diri sendiri dan kesalahan yang telah mereka lakukan.\nSebelum ini, pegawai berkenaan, Sandeep Shahi, telah memberikan helmet percuma kepada penunggang motosikal yang menunggang tanpa helmet. Namun, masih banyak antara mereka yang masih menunggang tanpa helmet walaupun ianya menyalahi undang-undang, berdepan risiko didenda INR 1,000 dan juga memperjudikan nyawa mereka. Kerap kali dapat dilihat para penunggang motosikal menyelusuri trafik pada kelajuan tinggi tanpa memakai helmet, di samping membawa tiga orang pembonceng. Pembonceng mereka juga sering kali dilihat tanpa helmet.\nSaya telah membonceng motosikal pada suatu hari tanpa memakai helmet dan ternampak diri sendiri dalam cermin. Saya berasa malu. Tetapi pada masa yang sama, saya merasakan yang ianya cara yang baik untuk meningkatkan kesedaran. Cermin tidak pernah menipu. ujar Shahi kepada AFP.\nDia mengatakan bahawa langkah ini berkesan setakat ini. Penunggang yang bersalah akan meminat maaf dan berjanji untuk memakai helmet mereka selepas itu.\nSaya turut mempunyai slaid tentang keselamatan jalan raya yang telah saya tunjukkan pada pengguna jalan raya. Namun ianya lebih mudah untuk menggunakan cermin.\nLaporan Pertubuhan Kesihatan Dunia (WHO) 2018 menunjukkan sebanyak 150,785 kematian di India adalah akibat kemalangan jalan raya, menjadikannya jumlah yang terbesar dari segi bilangan dalam dunia. Jumlah ini bersamaan dengan kadar 22.6 kematian bagi setiap 100,000 orang.\nSumber: The Express Tribute, imej diambil dari sumber asalnya di sini : https://tribune.com.pk/story/1912065/3-delhi-policeman-holds-mirror-motorbike-law-breakers/?amp=1\n\nAdvertisements",
        "event\nGempak Santai Modenas\nmodenas \n\nKehadiran Memberangsangkan Di Karnival Gempak Santai Modenas \n\n\nPosted on February 16, 2019 by Zarul Faiz \n\n\n\n\nKarnival Gempak Santai Modenas telah menyaksikan penyertaan seramai 600 orang pemilik motosikal Modenas.\nPesta ini telah diadakan di Dataran Pantai Morib di Banting, Selangor.\nModenas telah menganjurkan pelbagai aktiviti yang menyeronokkan buat para hadirin.\n\n\nKarnival Gempak Santai Modenas telah menyaksikan kehadiran sejumlah besar pengunjung pada hari ini.\nPesta ini telah berlangsung dengan berlatarbelakangkan pesisiran pantai di Dataran Pantai Morib, Banting, Selangor, bagi meraikan para pemilik motosikal Modenas.\n\nPara peserta telah hadir dengan lebih kurang 600 buah motosikal Modenas dari pelbagai model termasuklah model semasa Dominar 400, Pulsar RS200, Pulsar NS200, skuter Elegan 250, motosikal cruiser Jaguh, dan pelbagai varian model Kriss dan Dinamik. Jumlah ini tidak termasuk para pemilik motosikal yang hadir dengan motosikalj enama-jenama yang lain.\n\n\nSesuai dengan nama karnival ini, suasana acara ini amat santai sekali. Para penunggang, rakan taulan dan pasangan menikmati keseronokan bermain di pantai, menjamu selera di gerai-gerai yang disediakan mahu pun di gerai cenderahati yang ada, di samping menanti cabutan bertuah.\n\nModenas telah menganjurkan pelbagai aktiviti. Antaranya adalah pertunjukan Autoshow, Demonstrasi Cub Prix, Cabutan Bertuah, pertandingan di antara kelab-kelab motosikal Modenas, Klinik Penunggangan dengan Selamat, Kempen Penyelenggaraan, Tunggang Uji, Karaoke, peragaan model baharu, gerai yang menjual barangan yang berkaitan motosikal, dan bermacam-macam lagi.\n\nTurut menjadi tumpuan sewaktu karnival adalah Kempen Penyelenggaraan. Para pemilik Modenas telah mengambil peluang ini untuk mendapatkan khidmat penyelenggaraan atau menyelesaikan sebarang isu yang ada. Kempen ini cukup besar sambutannya sehinggakan ada sebahagian daripada aktivitinya perlu dijalankan di luar khemah.\n\nCabutan bertuah telah dijalankan sepanjang hari di mana pemenang hadiah utama cabutan bertuah ini  motosikal VT15 yang telah diubah suai  telah diumumkan pada penghujung hari. Para pemenang bertuah membawa pulang hamper dan produk dari para penaja.\n\nGIVI menunjukkan sokongan terhadap karnival ini dengan menghadirinya dengan bas transformer mereka, manakala Red Bull telah menjual minuman pada harga yang istimewa.\n\nKarnival Gempak Santai Modenas ini telah ditaja oleh GIVI, Red Bull, Racing Boy, MotoNation, dan Samurai 2K.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHonda\nKereta \n\nHonda HR-V 2019 dilancarkan! Dari RM108,800 \n\n\nPosted on January 16, 2019 by Sep Irran \n\n\n\nHonda Malaysia telah mengejutkan pasaran negara dengan melancarkan Honda HR-V 2019 hari ini. Terdapat empat varian menarik yang telah dilancarkan dan model yang paling dinanti-nantikan merupakan Honda HR-V Sport Hybrid i-DCD dan juga Honda HR-V RS selain dari model V dan E.\n\nModel HR-V Hybrid Sport Hybrid i-DCD merupakan model kompak SUV hibrid pertama di Malaysia dikuasakan oleh enjin 1.5L DOHC i-VTEC dengan Direct Injection yang memberi peningkatan prestasi kenderaan dengan kecekapan bahan api cemerlang. Ini digabungkan dengan Transmisi Dual-Clutch 7-kelajuan dan Motor Kuasa Bersepadu (Integrated High Power Motor).\n\nGabungan enjin dan motor yang dibantu oleh Bateri Lithium-Ion berkuasa tinggi memberikan kuasa Hibrid yang sama dengan enjin 2.0L dengan respon cepat dan pemanduan yang berkuasa. Sistem i-DCD Sport Hybrid membolehkan kenderaan untuk memindahkan kuasa dari bateri ke motor semasa EV Mode yang menghasilkan pemacu cekap.\n\nSistem ini juga mengandungi Sistem Brek Servo Elektrik untuk penjanaan tenaga yang lebih baik dan sistem penyaman udara elektrk untuk keselesaan pemandu dan penumpang. Ciri-ciri eksklusif Hybrid lain termasuk Paparan Maklumat Meter Cluster 3D Illuminated 3D, Shift by Wire dan Mod Sukan.\n\nSelain varian Hibrid, Honda Malaysia juga melancarkan varian RS untuk melengkapkan keluarga HR-V dengan 4 varian berbeza iaitu Hybrid, RS, V dan E. Inilah kali pertama model RS diperkenalkan di Malaysia dan sehingga kini, Honda Malaysia telah menerima lebih daripada 4,600 tempahan untuk HR-V baharu ini.\n\nHR-V RS yang baru ini dikuasakan oleh enjin 1.8L SOHC i-VTEC yang digabungkan dengan sistem Honda Earth Dreams Technology Continuous Variable Transmission (CVT) Honda yang menyampaikan kecekapan prestasi dan penggunaan bahan api. Ia juga dilengkapi dengan ciri baru yang menarik seperti sistem Variable Gear Ratio (VGR) untuk pemanduan yang lebih sporty, roda aloi dua tona 18-inci, reka bentuk menarik gaya sukan dan banyak lagi.\n\nCiri-ciri menarik yang lain (termasuk aspek keselamatan) bagi model Honda HR-V baharu adalah:\n\nMulti-Angle Rearview Camera\n8-Way Driver Power Seat (V & RS)\nTempat duduk kulit (V & RS)\nHonda LaneWatch camera (V & RS)\nCruise Control\nPaddle Shift\nEnam beg udara\nEmergency Stop Signal (ESS)\nVehicle Stability Assist (VSA)\nHill Start Assist (HSA)\nISOFIX\n\nBerikut adalah harga tawaran dari Honda Malaysia (harga atas jalan tanpa insurans):\n\nE  RM108,800\nV  RM118,800\nSport Hybrid i-DCD  RM120,800\nRS  RM124,800\n\nTerdapat lima warna pilihan (mengikut varian) iaitu Passion Red Pearl, Modern Steel Metallic, Lunar Silver Metallic, Ruse Black Metallic, dan White Orchid Pearl. Untuk sebarang maklumat lanjut, kunjungi mana-mana pusat pameran Rasmi Honda Malaysia atau layari www.honda.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nGoodyear \n\nTayar Goodyear Assurance TripleMax 2 kini lebih selamat \n\n\nPosted on January 14, 2019 by Sep Irran \n\n\n\nSempen ulang tahun ke-120, Goodyear Malaysia mengumumkan kedatangan tayar Goodyear Assurance TripleMax 2 yang direka untuk segmen pertengahan kenderaan penumpang. Siri TripleMax Assurance pertama yang telah dilancarkan pada tahun 2013 telah memenangi kepercayaan pengeluar dan pengguna kereta utama di seluruh dunia dan keluaran terbaharu mereka menawarkan prestasi yang lebih hebat dan selamat.\n\n\n\n\n\n\n\n\n\n\n\nModel tayar Assurance TripleMax 2 telah direkakhas untuk meningkatkan kadar keselamatan dan ketahanan tayar. Di samping itu, ia juga dioptimumkan untuk prestasi cemerlang dengan jarak brek yang singkat lebih-lebih lagi dalam keadaan jalan basah yang membolehkan pemandu berhenti lebih cepat dan memandu lebih selamat.\n\n\nCiri-ciri merarik yang terdapat pada tayar keluaran terkini Goodyear Malaysia adalah:\n\nPrestasi brek cemerlang dalam keadaan basah: Formulasi kompaun yang inovatif meningkatkan daya cengkaman dengan mikrostruktur yang lebih optimum memberi prestasi brek lebih baik dalam keadaan jalan basah.\nPeningkatan prestasi kawalan kenderaan: Teknologi HydroTred yang baru menawarkan bahagian kawasan tayar pada jalan yang lebih besar dan berkesan dalam memberikan pengalaman memandu yang lebih baik.\nPrestasi keselesaan lebih tinggi: Corak bunga inovatif direka untuk mengurangkan bunyi corak sepanjang hayat tayar dan juga memberikan pemanduan yang lebih lancar dan lebih selesa.\nPrestasi tahan lasak lebih hebat: Ciri-ciri teknikal tambahan di sisi dinding, reka bentuk dan bahan pembinaan telah diperkenalkan di TripleMax 2 Assurance untuk meningkatkan ketahanan dan kekuatan tayar.\n\n\nSaiz tayar terbaru dari Goodyear Malaysia ditawarkan dari 15-inci hingga 17-inci bagi pelbagai jenis model kenderaan. Untuk maklumat lanjut, layari www.goodyear.com.my/tyres/goodyear-assurance-triplemax-2.\nAdvertisements",
        "BERITA ANTARABANGSA\nRali Dakar \n\nKira Detik Untuk Rali Dakar 2019 Telah Bermula \n\n\nPosted on December 3, 2018 by Zarul Faiz \n\n\n\n\nRali Dakar 2019 akan bermula dari 7 Januari 2019.\nIanya merupakan perlumbaan ketahanan paling mencabar di dunia.\nPerlumbaan edisi tahun 2019 bakal menyaksikan penyertaan terbesar dalam sejarah rali berkenaan.\n\n\nKira detik bagi perlumbaan Rali Dakar 2019 telah pun bermula. Rali The Dakar ini dikenali ramai sebagai perlumbaan ketahanan off-road paling mencabar dalam dunia.\nEdisi ke-41 perlumbaan rali ini akan bermula dari 7 Januari 2019. Seramai 534 orang peserta yang bakal mengambil bahagian di atas motosikal, kereta, UTV, trak, serta SxS akan memulakan perlumbaan sejauh 5,000 kilometer ini. Mereka akan berhadapan dengan pelbagai cabaran seperti dakian setinggi 5,000 meter dari aras laut, mengharungi gumuk pasir, batu dan bermacam-macam lagi. Perlumbaan ini turut meliputi jarak 3,000 kilometer tahap khas melalui keadaan cuca melampau. Semua ini telah direka bagi menguji ketahanan fizikal dan mental peserta, di samping menguji kebolehan jentera mereka.\nBagaimana pun, akan ada perubahan bagi perlumbaan rali yang bakal kunjung tiba ini. Diadakan di Peru sahaja, perlumbaan kali ini tidak akan meliputi negara-negara bersempadan dengannya, seperti Chile, Argentina, dan Bolivia. Dari sudut positifnya, atur cara sebegini dapat mengelakkan sebarang komplikasi sempadan yang telah melanda perlumbaan rali yang sebelum ini.\nSumber imej: DriveMag Riders\nPerlumbaan Rali Dakar 2019 ini turut mencipta beberapa buah sejarah yang baharu. Kelas rookie perlumbaan rali ini bakal menyaksikan penyertaan yang terbesar. Kelas wanita juga telah mencipta rekod penyertaan terbesarnya setakat ini dengan 17 orang peserta. Kelas Original by Motul yang baharu mempunyai seramai 34 orang peserta. Sebelum ini dikenali sebagai kelas Malle Moto, para peserta hanya dibenarkan untuk membaiki kenderaan mereka dengan jumlah bekalan yang terhad, yang boleh dimuatkan dalam bonet yang kecil (Malle adalah perkataan dalam bahasa Perancis yang membawa maksud bonet).\nSatu lagi kelas baharu adalah kategori half marathon. Kereta, trak, dan SxS yang telah menarik diri lebih awal sewaktu separuh pertama akan mendapat peluang kedua bagi menyempurnakan perlumbaan ini. Kategori ini akan bermula selepas hari rehat separuh masa, namun, sebagai klasifikasi yang berbeza. Para peserta akan mengenakan plet berwarna oren dan akan diasingkan daripada 25 peserta teratas.\nSila ikuti perkembangannya bersama kami dari masa ke semasa, di mana kami akan bawakan perkembangan daripada perlumbaan paling mencabar dalam dunia ini.\n\nAdvertisements",
        "BERITA ANTARABANGSA\nBMW Motorrad\nC 400 GT\nEICMA \n\nBMW C 400 GT 2019 Diperkenalkan \n\n\nPosted on November 30, 2018November 30, 2018 by Zarul Faiz \n\n\n\n\nModel BMW C 400 GT 2019 telah diperkenalkan di EICMA 2018.\nIa berkongsi enjin serta kerangka yang sama seperti model C 400 X, namun, tanda nama GT-nya itu bermakna yang model ini adalah untuk perjalanan jarak jauh.\nDilengkapi dengan pelbagai ciri yang menakjubkan seperti cakera brek hadapan berganda, skrin TFT 6.5 inci, dan lain-lain lagi.\n\nModel BMW C 400 GT 2019 telah diperkenalkan di EICMA 2018 sebagai sebahagian daripada rangkaian Urban Mobility BMW Motorrad.\n\nModel BMW C 400 GT ini lebih berunsurkan sebuah skuter maxi grand touring (GT), walaupun ianya berkongsikan platform yang sama seperti model C 400 X yang popular. Skuter ini telah pun memenangi pelbagai anugerah sebagai skuter terbaik di negara Eropah.\n\nEnjin empat-injap, SOHC, 350cc-nya itu mampu menghasilkan sehingga 34hp pada 7,500rpm dan 35Nm tork pada 6,000rpm. Model GT ini mempunyai lebih banyak panel badan dan skrin yang lebih besar bagi melindungi penunggang daripada persekitaran. Pelananya juga lebih besar untuk keselesaan perjalanan jarak jauh.\n\nIa menggunakan fork teleskopik 43mm yang dipaut pada roda hadapan 15 incinya. Bahagian belakang dikendalikan oleh dua penyerap hentakan dengan roda 14 inci. Skuter C 400 GT ini menggunakan dua cakera brek 265mm di bahagian hadapan, dicengkam dengan dua angkup empat-omboh. Brek belakangnya juga merupakan cakera 265mm, tetapi dicengkam oleh angkup satu omboh.\n\nKebolehan untuk penunggangan jarak jauhnya telah dipertingkatkan dengan ruang simpanan yang lebih besar, yang mana terdiri daripada dua kotak sarung tangan dan flex-case di bawah pelana. Ciri standard yang lain adalah lampu LED keseluruhan, mulaan tanpa kunci, ABS dwi saluran, hos brek pintalan keluli,dan kawalan kestabilan.\n\nBMW Motorrad turut menawarkan pelbagai pilihan. Pelanggan boleh memilih antara panel instrumen TFT berwarna 6.5 LCD atau analog. Pilihan LCD membolehkan pautan kepada fungsi multimedia seperti telefon pintar anda, muzik, dan GPS.\n\n\nAdvertisements",
        "aprilia\nBERITA TEMPATAN\nDidi Resources Sdn. Bhd.\nMoto Guzzi\nWelly Sungai Buloh\nWelly World Cycle \n\nWelly Sungai Buloh Dilantik Sebagai Wakil Pengedar Rasmi Dan Cawangan Perkhidmatan Selepas Jualan Bagi Moto Guzzi Serta Aprilia! \n\n\nPosted on December 12, 2018 by Zarul Faiz \n\n\n\n\nWelly World Cycle atau lebih dikenali sebagai Welly Sungai Buloh cukup dikenali ramai atas perkhidmatan jualan dan sokongan selepas jualan mereka bagi beberapa buah jenama motosikal.\nWelly Sungai Buloh merupakan wakil pengedar rasmi untuk Ducati dan KTM Motorcycles, serta beberapa buah jenama yang lain.\nMengembangkan lagi portfolionya, Welly Sungai Buloh kini merupakan wakil pengedar rasmi untuk motosikal Moto Guzzi dan Aprilia di Malaysia.\nSelain menyediakan motosikal Moto Guzzi dan Aprilia, Welly Sungai Buloh akan turut menyediakan perkhidmatan selepas jualan bagi kedua-dua jenama berkenaan.\n\n\nWelly World Cycles adalah satu nama yang tidak asing lagi dalam penjualan motosikal baharu atau terpakai, mahu pun aksesori motosikal. Syarikat ini cukup sinonim sekali dengan motosikal, seperti mana teh tarik dengan Malaysia.\nWelly telah pun menyediakan motosikal berjenama terkemuka bertahun lamanya, dan bukan sahaja menjual motosikal, tetapi, ia juga turut memiliki pengetahuan tentang penyelenggaraan motosikal melalui pasukan selepas jualannya yang cukup terlatih.\n\nSejak bertahun lamanya syarikat ini telah menyediakan motosikal dari jenama seperti Ducati, Yamaha dan juga KTM dengan jayanya. Syarikat ini kini telah mengembangkan lagi perniagaannya dan kini merupakan wakil pengedar rasmi untuk motosikal Moto Guzzi dan Aprilia di Malaysia.\nWelly World Cycle, atau lebih dikenali sebagai Welly Sungai Buloh, telah dilantik sebagai wakil pengedar rasmi bagi motosikal Moto Guzzi dan Aprilia baru-baru ini, dan akan turut menyediakan perkhidmatan selepas jualan buat ke semua pemilik Aprilia dan Moto Guzzi di Malaysia.\n\nBercakap mengenai pelantikan Welly, Pengurus Besar Didi Resources Sdn. Bhd., Juan Chow Wee (atas, kiri), berkata, Kami percaya bahawa mempunyai rakan kerjasama yang sesuai adalah amat penting di mana kami akan bekerjasama dalam membina dan membangunkan jenama tersebut serta gaya hidupnya. Welly World Cycle memiliki rekod kukuh yang terbukti dalam menyediakan pengalaman pemilikan motosikal terbaik kepada para pelanggannya dengan membina hubungan bersama pemiliknya secara langsung.\n\nBagi pihak Welly World Cycle, Pengarah Urusan, Ngo Yoke Kwang (lebih dikenali sebagai Ah Kwang, atas), berkata, Saya berasa amat berbesar hati mengalu-alukan kedua-dua jenama legenda ini dalam menyertai portfolio syarikat kami. Saya percaya seratus peratus dalam perkhidmatan selepas jualan yang kukuh, dan percaya bahawa sebelum menyediakan sebarang jenama motosikal, saya perlu memastikan yang sokongan selepas jualan yang sesuai telah tersedia. Bagi Aprilia dan Moto Guzzi, saya ingin menyediakan sokongan selepas jualan yang mantap bagi kedua-dua jenama ini, supaya pelanggan saya tahu yang mereka memiliki sokongan yang sepatutnya apabila mereka membeli sebuah motosikal Aprilia atau Moto Guzzi daripada kami.\n\nMotosikal Moto Guzzi adalah sebuah motosikal gaya hidup dengan kualiti binaan yang hebat, dan dengan sokongan selepas jualan yang betul, saya yakin yang para pelanggan saya akan memiliki pengalaman pemilikan yang memuaskan. Bagi Aprilia pula, ianya sebuah motosikal yang tidak asing lagi. Memiliki kuasa serta prestasi yang mengagumkan dan apa yang ia perlu untuk menjadi sebuah motosikal yang muktamad untuk dimiliki adalah jaringan selepas jualan yang baik, yang mana saya amat komited untuk membangunkannya buat para pemilik Aprilia yang membeli motosikal Aprilia di Welly World Cycle, ujar Kwang, yang bergambar bersama anak lelakinya Kim Seng dan anak perempuannya Bee, yang juga merupakan Juara kejohanan MSF Superbike Championship.\n\nWelly World Cycle kini telah mula menyediakan motosikal Moto Guzzi bermula dari harga RM56,800 bagi model V7 III Stone, dan RM65,700 bagi model V7 III Racer, dan harga-harga menggiurkan bagi model-model yang lain dalam rangkaian Moto Guzzi. Model tunggang uji bagi V7 III dan V9 turut disediakan.\n\nSyarikat ini, yang dioperasi oleh seisi keluarga dan menawarkan pusat perkhidmatan selepas jualan yang komprehensif, turut menawarkan satu tunggangan hujung minggu bagi sesiapa yang membeli sebuah motosikal Moto Guzzi dari Welly World Cycle sebelum Tahun Baharu Cina 2019.\n\nWelly Sungai Buloh ini berada di alamat No.2135, 2136 and 2137, Jalan 3/1, Batu 13 1/2, Bandar Baru Sungai Buloh, 4700 Selangor Darul Ehsan, Malaysia.\nWrlly Sungai Buloh boleh dihubungi di talian 012-5191200, 012 686 1768, 012-634,7113, atau 012-7448391.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nHonda\nMoto Malaya\nmotogp \n\nGP Qatar 2019: Lorenzo Gesa Perlumbaan Dimulakan Lebih Awal \n\n\nPosted on March 8, 2019March 8, 2019 by Amirul Azreen \n\n\n\nValentino Rossi, Marc Marquez, Andrea Dovizioso dan Maverick Vinales menyokong cadangan disuarakan Jorge Lorenzo agar menganjak waktu perlumbaan satu jam lebih awal.\nMenurut laporan GPOne.com, perlumbaan dijadualkan bermula jam 8 malam (waktu tempatan) namun Lorenzo mencadangkan perlumbaan dimulakan lebih awal ekoran suhu litar jatuh mendadak sementara kadar kelembapan meningkat pada waktu itu sekaligus boleh menyebabkan kemalangan.\nHakikatnya itu yang berlaku ketika sesi ujian apabila ramai yang jatuh termasuk pelumba kelahiran Mallorca, Sepanyol itu.\nWakil Honda itu sempat menyampaikan cadangan kepada Ketua Pegawai Eksekutif Dorna, Carmelo Ezpeleta yang kelihatan menerima baik cadangan tersebut.\nPara pelumba bakal duduk bersama Suruhanjaya Keselamatan bagi membincangkan isu terbabit.\nDalam perkembangan lain, juara bertahan Marc Marquez menyifatkan siapakah yang bakal menjadi saingannya musim ini hanya akan dapat ditentukan selepas lima atau enam perlumbaan.\nSecara peribadi saya berasakan kedua-dua wakil Yamaha dan Ducati terutamanya Petrucci akan memberi saingan sengit. Alex Rins juga mencatat masa baik ketika sesi ujian. Tidak ketinggalan rakan sepasukan saya  Jorge Lorenzo,ujarnya.\n\nAdvertisements",
        "BERITA TEMPATAN\nKereta\nToyota \n\nToyota Gazoo Racing: Diana Danielle & Janna Nick tawan Batu Kawan! \n\n\nPosted on February 25, 2019 by Sep Irran \n\n\n\nPusingan ketiga Toyota Vios Challenge yang dijalankan hujung minggu lepas di Stadium Batu Kawan sempena Toyota Gazoo Racing Festival memberi pelbagai aksi-aksi menarik dari ketiga-tiga kategori perlumbaan dari Sporting, Super Sporting dan juga Promotional.\n\nKali ini, artis-artis wanita tanah air membuktikan bahawa mereka juga mampu berlumba dengan kompetitif dan tawan kemenangan di litar yang teknikal dan juga sukar untuk memotong pesaing lain. Pemenang bagi Race 1 pada hari Sabtu adalah Diana Danielle manakala Race 2 pada hari Ahad dimenangi oleh Janna Nick.\n\nPelawak Malaysia, Nabil Ahmad, juga telah membuktikan bahawa beliau bukan sahaja pantas malah konsisten di dalam kedua-dua perlumbaan kategori Promotional. Beliau telah berjaya menamatkan perlumbaan pada tempat kedua di dalam Race 1 dan juga Race 2.\n\nAkim Ahmad berjaya mendapat tempat ketiga untuk Race 1 manakala Aiman Tino membalas dendam pada Race 2 dengan mencapai tempat podium terakhir apabila tidak mampu menamatkan perlumbaan Race 1 setelah mengalami kemalangan.\n\nLebih dari 40 pelumba mengambil bahagian dalam Toyota Vios Challenge pusingan ketiga di Stadium Batu Kawan, Pulau Pinang dimana mereka berlumba dalam tiga kategori berbeza. Kategori Sporting untuk pelumba amatur juga penuh aksi lebih-lebih lagi dalam Race 1 dimana terdapat insiden besar yang melibatkan beberapa kenderaan termasuk pelumba dan juga artis tanah air, Shukri Yahaya.\n\nBerikut adalah keputusan perlumbaan Toyota Vios Challenge pusingan ke-3:\nRACE 1\n\n\n\nPROMOTIONAL CLASS\n\n\n1) Diana Danielle\n\n\n\n2) Nabil Ahmad\n\n\n\n3) Akim Ahmad\n\n\n\n4 Khai Bahar\n\n\n\n5 Janna Nick\n\n\n\nSPORTING CLASS\n\n\n1) Clemet Yeo\nDistinctive Model\n\n\n2) Patrick Tam\nTeam Nanoplus\n\n\n3) Eric Yong\nSt Wangan Racing Team\n\n\n4) Lim Chun Beng\nTeam Fokus Tetap\n\n\n5 Shawn Lee\n\n\n\nSUPER SPORTING CLASS\n\n\n1) Boy Wong\nSt Wangan Racing Team\n\n\n2) Brendan Paul Anthony\nDream Chaser\n\n\n3) Keifli Othman\nTeam Nanoplus\n\n\n4) Eddie Liew\nTeam Nanoplus\n\n\n5) Alif Mohamed Hamdan\nLaser Motor Racing\n\n\n\nRACE 2\n\n\n\nPROMOTIONAL CLASS\n\n\n1) Janna Nick\n\n\n\n2) Nabil Ahmat\n\n\n\n3) Aiman Tino\n\n\n\n4) Wany Hasrita\n\n\n\n5) Akio Takeyama\n\n\n\nSPORTING CLASS\n\n\n1) Jackson Tan\nRevo Technik Malaysia\n\n\n2) Kenneth Toh\nPanglima City Racing Team\n\n\n3) Dato Ken Foo\nKulim Top Wheels\n\n\n4) Eric Yong\nST Wangan Racing Team\n\n\n5) Lim Chun Beng\nTeam Fokus Tetap\n\n\nSUPER SPORTING CLASS\n\n\n1) Syafiq Ali\nM7 Racing Team\n\n\n2) Brendan Paul Anthony\nDream Chaser\n\n\n3) Keifli Othman\nTeam Nanoplus\n\n\n4) Kenny Lee\nKegani Racing\n\n\n5) William Ho\nKegani Racing\n\n\n\n\n\n\n\n\n\n\n\nPusingan ke-empat dan juga terakhir musim ini akan berlangsung pada 27-28 April 2019 di Sepang International Circuit (SIC). Jangan ketinggalan segala aksi perlumbaan dan juga aktiviti menarik yang lain di Toyota Gazoo Racing Festival yang dianjurkan oleh UMW Toyota Sdn Bhd! Jumpa di Sepang!\n\nUntuk maklumat lanjut, layari www.toyota.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya\nToyota \n\nUMW Toyota Bersama Janna Nick Lancar Yaris Baharu  Harga Dari RM70,888 \n\n\nPosted on April 18, 2019 by Amirul Azreen \n\n\n\nUMW Toyota bersama duta Janna Nick melancarkan model baharu Toyota Yaris serba baharu di Gasket Alley, hari ini.\nSekali imbas, Yaris seakan-akan menyerupai model sedan Vios dan itulah langkah di ambil Toyota dalam mengekalkan keseragaman dalam semua model yang diperkenalkan.\n\nApa yang berbeza, Yaris menyerapkan ciri-ciri yang jauh lebih sporty terutamanya dengan penggunaan warna yang lebih hipster!\nSeperti model Toyota lain, Yaris turut dilengkapi pelbagai ciri keselamatan antaranya:\n\n7 Airbag SRS\nMonitor Blind Spot (BSM) dengan Rear Cross Traffic Alert (RCTA)\nAnti-lock Braking System (ABS)\nSensor parking\nVehicle Stability Control (VSC) dengan Traction Control\n\n\nYaris turut mengguna pakai enjin 2NR-FE 1.5 liter 4 silinder dual VVT-i yang sama digunakan pada model Vios dan mampu menghasilkan 105hp.\nPemandu juga boleh memilih dua mod pemanduan iaitu Sport dan Eco.\nVarian E dan G turut didatangkan dengan rim 16 inci dwi warna bagi melengkapkan imej lain dari yang lain.\nHarga rasmi bagi varian J, E dan G seperti berikut:\n\nYaris 1.5J  RM70,888\nYaris 1.5E  RM76,888\nYaris 1.5G  RM83,888\n\nBagi peminat Janna Nick, ada sesuatu yang istimewa menanti anda kerana Toyota turut memperkenalkan Toyota Yaris Edisi Janna Nick!\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nKawasaki\nWSBK \n\nWorld Superbike 2019: Pelancaran Pasukan Kawasaki Racing Team WorldSBK \n\n\nPosted on February 17, 2019 by Zarul Faiz \n\n\n\n\nPasukan Kawasaki Racing Team WorldSBK telah memperkenalkan barisan penunggang mereka bagi tahun 2019 untuk kejohanan World Superbike Championship.\nBarisan penunggangnya terdiri daripada juara empat kali, Jonathan Rea dan penunggang baharu, Leon Haslam.\nMusim baharu akan bermula pada minggu hadapan di Phillip Island, Australia.\n\n\nPasukan Kawasaki Racing Team WorldSBK telah memperkenalkan barisan penunggang dan jentera mereka dalam usaha mereka bagi mengekalkan dominasi mereka dalam kejohanan Wold Superbike Championship 2019.\nJuara empat kali dan juga juara bertahan WorldSBK, Jonathan Rea, bersama dengan penunggang baharu mereka, Leon Haslam telah memperkenalkan jentera Kawasaki Ninja ZX-10RR 2019 di sebuah pusat peranginan tidak jauh dari Litar Grand Prix Phillip Island di Australia.\nLitar ini akan menjadi tuan rumah bagi pusingan akhir sesi ujian pra musim dan juga pusingan pembukaan bagi kejohanan 2019. Sesi ujian akan diadakan pada hari Isnin dan Selasa yang akan datang, manakala pusingan pembukaan akan bermula pada hujung minggu yang akan datang.\nMasih segar lagi dalam ingatan kita mengenai bagaimana Rea telah mendominasi keseluruhan grid WorldSBK pada tahun lalu di atas jentera Kawasakinya. Daripada 25 buah perlumbaan, dia telah memenangi 17, mendapat tempat kedua sebanyak empat kali, tempat ketiga sekali, dan tempat kelima sekali. Hanya sekali sahaja dia tidak dapat menamatkan perlumbaan sepanjang musim lalu, manakala Perlumbaan 2 yang terakhir di Qatar telah dibatalkan.\nJonathan Rea di atas jentera Kawasaki Ninja ZX-10RR 2019\nWalaupun berdepan dengan cabaran hebat dari pesaing sengitnya, Chaz Davies dari Ducati dan Michael van der Mark dari Yamaha, Rea berjaya mengatasi mereka.\nJadi, apakah rahsia kehebatannya?\nApa yang telah saya pelajari daripada pengalaman saya sejak bertahun lamanya adalah untuk kekal bertenang dan menumpukan perhatian pada pasukan saya. Kami memiliki kru terbaik dalam kejohanan, jentera terbaik yang menjadi tunggangan saya. Saya rasakan tekanannya pada diri saya, dan saya perlu mencari jalan mengatasinya dengan motosikal saya. Sebaik sahaja kami berjaya melakukannya pada tahun lalu, kami cukup sukar untuk dikalahkan, jelas Rea.\nLeon Haslam kembali berlumba sepenuh masa dalam kejohanan WorldSBK sejak tahun 2015. Anak kepada penunggang ternama Ron Haslam, dia telah membuktikan yang kelajuan telah sebati dalam dirinya.\nLeon Haslam bersama dengan jentera Kawasaki Ninja ZX-10RR 2019.\nSaya terasa bagaikan bermimpi. Sembilan tahun saya berkecimpung dalam WorldSBK tetapi tidak pernah saya mendapat peluang seperti ini. Untuk bersama dengan KRT, Kawasaki, menyertai pasukan yang telah mendominasi kejohanan sejak empat tahun yang lalu Saya tidak sabar lagi, saya mahu berlumba sekarang, ujar Leon.\nPastikan anda teruskan bersama kami bagi mengetahui perkembangan terkini dalam kejohanan perlumbaan motosikal pengeluaran ulung dunia.\n\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\nZarco Sedia Dengar Komen Pedrosa, Beralih Ke Swingarm Gentian Karbon \n\n\nPosted on June 14, 2019 by Amirul Azreen \n\n\nSumber imej : Visordown\nJohan Zarco mengharapkan tugas Dani Pedrosa sebagai penguji jentera KTM dapat membantu dirinya untuk menyesuaikan diri dengan jentera RC16.\nZarco sekadar mengutip 10 mata setakat ini berbanding 38 mata yang dilakar rakan sepasukan, Pol Espargaro apabila bergelut untuk mendapat keserasian dengan jentera agresif KTM.\nSaya datang daripada Yamaha, jadi saya sudah biasa dengan corak tunggangan lancar di Tech3 Yamaha berbanding KTM yang lebih agresif.\nSaya rasa dua perbezaan ini jadi punca saya masih bergelut untuk menyesuaikan diri. Kadang-kala saya cuba memaksa diri untuk serasi tetapi sukar.\nSeperti saya, Dani juga seorang penunggang yang lancar tetapi dia tidak pernah menunggang jentera Yamaha seumur hidupnya. Sebab itu saya tidak sabar menanti pendapatnya setelah menguji jentera RC16. Saya nak tahu sama ada komen saya betul atau tidak,ujar Zarco.\nZarco dan Pedrosa akan bersama-sama berada di atas litar bagi sesi ujian rasmi, Isnin ini dengan pelumba Sepanyol itu telah pun menjalani sesi ujian tertutup di Brno baru-baru ini.\nSementara itu, maklumbalas dariapda Pedrosa  juara 31 kali perlumbaan di MotoGP sebelum bersara di Valencia tahun lalu  telah meyakinkan Zarco untuk mencuba swingarm gentian karbon, hujung minggu ini.\nSaya akan mencuba swingarm baharu itu kerana Dani memaklumkan kepada kami bahawa keputusan amat positif. Kami juga pernah mencuba bahagian baharu itu di Jerez.\nTetapi pada masa sama, kami juga perlu mencuba sesuatu yang baharu selain daripada swingarm, tambah Zarco.\nAdvertisements",
        "Moto Malaya\ntips\nTips penunggangan \n\nTips Menunggang Dalam Keadaan Berjerebu \n\n\nPosted on March 20, 2019 by Zarul Faiz \n\n\n\n\nTidak cukup dengan cuaca yang panas terik, kini kita berdepan pula dengan jerebu.\nDi sini kami senaraikan beberapa tips ringkas bagi melindungi diri anda ketika menunggang.\nKurangkan pendedahan anda terhadapnya sebanyak yang anda mampu.\n\n\nPenunggang motosikal di Malaysia sering menghadapi cabaran cuaca yang tidak berkesudahan, bukan? Jika sebelum ini kita terpaksa menunggang di bawah cuaca yang panas terik, kini, kita berdepan pula dengan jerebu.\nDi sini kami senaraikan beberapa buah tips yang ringkas bagi melindungi diri anda daripada keadaan cuaca ini.\n1. Pakai balaclava. Pakai balaclava bagi melindungi hidung dan mulut anda, serta menapis sebarang kotoran. Selain itu, ia juga menghindarkan habuk dan melindungi leher anda. Walaupun ianya kurang berkesan berbanding dengan topeng surgikal dalam menapis asap, ianya lebih mudah dimuatkan dalam helmet.\n\n2. Topeng menunggang/topeng surgikal. Topeng menunggang atau topeng surgikal adalah pilihan yang terbaik. Terdapat pelbagai jenis topeng yang ada. Ada antaranya yang telah diseduh arang aktif, jenis N95 untuk penapisan muktamad. Carilah mana satu yang sesuai untuk anda. Kekurangan topeng ini adalah ia mudah tertanggal sewaktu anda membuka helmet anda.\n\n3. Minum air. Minum air dengan banyak. Minuman yang terbaik sekali bagi menghadapi jerebu adalah air masak/putih. Anda juga boleh menggunakan air itu untuk membasuh muka. Jika ingin tahu minuman apa yang paling sesuai (dan yang perlu anda elakkan). Sila rujuk artikel kami yang sebelum ini DI SINI.\n\n4. Ubat titik mata. Dapatkan satu botol kecil dan simpan dalam poket anda. Ia benar-benar membantu mengelakkan kerengsaan pada mata anda, dan mengelakkan anda daripada terpaksa mengecilkan mata sewaktu menunggang.\n\n5. Berhenti merokok. Kami tahu, ianya amat sukar bagi perokok untuk mengikuti tips ini. Tetapi, sewaktu berlaku jerebu inilah merupakan masa yang paling sesuai untuk berhenti merokok, atau setidak-tidaknya untuk mengurangkan diri daripada merokok.\n\nAdvertisements",
        "BERITA TEMPATAN\nKereta\nMitsubishi \n\nMitsubishi Triton 2019 diperkenalkan  Dari RM100,000 \n\n\nPosted on November 27, 2018 by Sep Irran \n\n\n\nMitsubishi Motors Malaysia (MMM) telah memperkenalkan Mitsubishi Triton 2019 sempena Kuala Lumpur International Motor Show 2018 (KLIMS 2018) yang kini sedang berlangsung di MITEC, Kuala Lumpur. Generasi terkini Triton akan dilancarkan secara rasmi dalam suku pertama 2019.\n\nDengan prinsip Drive Your Ambition, Mitsubishi Triton 2019 telah direka khas dengan prestasi dan juga imej yang tahan lasak dimana bahagian luaran, pengendalian dan ciri keselamatan telah pun dipertingkatkan lagi untuk apa jua gaya pemanduan.\n\nDari segi luaran, reka bentuk trak pikap moden telah dikemaskinikan dengan gaya Mitsubishi Motors Dynamic Shield lebih-lebih lagi di bahagian depan. Lampu nipis yang disayapkan dengan gril dan lampu kabus memberi sebuah imej trak pikap yang kena dengan gaya hidup moden.\n\nMitsubishi Triton 2019 dikuasakan dengan enjin 2.4-liter MIVEC turbodiesel dengan teknologi Variable Valve Timing yang mampu menjana 180hp dan 430Nm tork maksimum. Sistem transmisi automatik 6-kelajuan juga telah ditambahbaik dengan ciri-ciri seperti Super Select 4WD II dan Off-Road Mode.\n\nCiri-ciri keselamatan yang terdapat pada Mitsubishi Triton 2019 adalah:\n\nForward Collision Mitigation (FCM)\nUltrasonic Misacceleration Mitigation System (UMS)\nRear Cross Traffic Alert (RCTA)\nBlind Spot Warning (BSW)\nLane Change Assist (LCA)\nAuto High Beam (AHB)\n\n\nTempahan pra-pelancaran telah pun dibuka oleh MMM dengan harga anggaran dari RM100,000 hingga RM140,000. 1,000 pelanggan pertama yang berjaya membuat tempahan akan menerima beg Thule edisi terhad bernilai RM2,000. Untuk maklumat lanjut, layari www.mitsubishi-motors.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPandu Uji: 2018 Mitsubishi Outlander 2.4 CKD\n\n\nAdvertisements",
        "BERITA TEMPATAN\nMercedes-Benz\nMoto\nMoto Malaya \n\nMercedes-Benz Malaysia Lancar Model A 200 Dan A 250 AMG \n\n\nPosted on April 10, 2019 by Amirul Azreen \n\n\n\nBerminat untuk tampil lebih bergaya tahun ini? Kunjungi pengedar rasmi terdekat Mercedes-Benz untuk membuat tempahan model A-Class yang baru sahaja diperkenalkan Mercedes-Benz Malaysia (MBM) di Kuala Lumpur, semalam.\n\nMBM memperkenalkan dua varian baru bagi barisan Mercedes A-Class 2019 dengan model A 200 Progressive Line dan A 250 AMG Line dengan kedua-duanya telah pun melalui proses naik taraf daripada aspek reka bentuk, spesifikasi dan kuasa enjin.\n\nModel A 200 Progressive dilengkapi dengan enjin 1.4 liter dan mampu menghasilkan 163hp pada 5,500rpm tetapi jika itu tidak mencukupi, beralih sahaja ke model A 250 AMG yang mengeluarkan 224hp menerusi enjin 2.0 liter!\n\nBeralih ke bahagian dalam, ruang pemanduan dilengkapi sistem multimedia MBUX Mercedes-Benz User Experience yang menawarkan teknologi artificial intelligence yang telah dinaik taraf!\n\nBukan itu sahaja, kedua-dua model turut disertakan dengan sistem bantuan pemanduan terbaru daripada model S-Class serta lampu hadapan Multibeam LED.\nUnit A 200 Progressive dijual pada harga RM229,888 sementara model A 250 AMG ditawarkan dengan harga RM267,888.\nUntuk sebarang maklumat lanjut, layari www.mercedes-benz.com.my\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHTC MC\nMotorcycle Club\nMotorcycle Group \n\nMajlis Makan Malam Tahunan Kelab Motosikal HTC 2019 \n\n\nPosted on January 20, 2019 by Zarul Faiz \n\n\n\n\nKami telah berpeluang beramah mesra dengan sekumpulan penunggang Harley sewaktu Majlis Makan Malam Tahunan Kelab Motosikal HTC.\nAhli kumpulan ini kebanyakannya menunggang model Touring dan Softail kerana mereka aktif mengembara.\nKelab ini juga bergerak aktif dalam acara kebajikan sewaktu mereka keluar berkonvoi.\n\nPemilik dan juga kelab pemilik Harley-Davidson ini terdiri daripada pelbagai lapisan masyarakat yang berbilang, seperti mana berbilangnya jenis model yang ditawarkan. Kami berpeluang bertemu salah sebuah kumpulan tersebut sewaktu Majlis Makan Malam Tahunan Kelab Motosikal HTC 2019 dengan bantuan Harley-Davidson Petaling Jaya.\n\nAhli kelab HTC MC mengambil nama G, seperti Dei G, Loyar G, Ban G, dan sebagainya. Ke semua mereka menunggang motosikal Harley; kebanyakannya dari model Touring dan Softail. Ahli jawatankuasa kumpulan, Loyar G, memberitahu penulis yang ianya kerana mereka suka menunggang jarak jauh.\n\nDei G juga turut memberitahu penulis bahawa Kelab Motosikal HTC membincangkan rancangan mereka dalam sebuah jawatankuasa, berbanding hanya antara presiden, naib presiden dan sebagainya. Rancangan akan dibincangkan dalam jawatankuasa berkenaan.\n\nKami telah duduk bersama dengan dua orang ahli jawatankuasa berkenaan, Dei G dan Loyar G untuk satu temu bual ringkas.\n\nMotoMalaya (MM): Berapa lamakah Kelab Motosikal HTC ini telah wujud?\nLoyar G: Kami telah wujud untuk lebih daripada 5 tahun.\nDei G: Kami telah ditubuhkan pada 20 Julai 2013, jadi, pada bulan Julai ini, kami akan memasuki tahun ke-enam.\n\nMM: Kami nampak banyak motosikal yang diparkir di bawah. Berapa banyak ahli kumpulan yang anda ada?\nDei G: Kami ada hampir 150 ahli rasmi. Bagaimana pun, menghadiri majlis makan malam tahunan malam ini, termasuklah pasangan masing-masing, jumlahnya hampir 140.\n\nMM: Apakah yang dilakukan oleh HTC MC sewaktu kebanyakan konvoi?\nLoyar G: Kami telah menunggang ke seluruh Semenanjung Malaysia dan sekali-sekala ke Thailand dan melawat rumah kebajikan sewaktu kami menunggang. Contohnya seperti sewaktu Hari Malaysia yang lalu, kami mengambil peluang itu untuk menunggang ke Kuantan, Johor, Seremban dan kembali ke Kuala Lumpur. Kami telah mengadakan program kebajikan sepanjang perjalanan tersebut.\nDei G: Menambah pada apa yang Loyar G katakan tentang konvoi kebajikan Hari Malaysia, kami akan mengadakannya setiap tahun, kerana ianya sewaktu cuti umum.\nLoyar G: Kami telah pergi ke empat buah pusat kebajikan pada tahun lalu; Yayasan Buah Pinggang Kebangsaan, rumah orang tua di Kuantan, rumah anak yatim di Batu Pahat, dan sebuah lagi rumah anak yatim di Seremban.\n\nMM: Apaka rancangan anda bagi tahun 2019?\nLoyar G: Kami merancang untuk menjalankan lebih banyak kerja kebajikan bagi tahun 2019. Itulah sebabnya kami mengadakan lelongan malam ini.\nDei G: Kami mengadakan majlis makan malam tahunan kami sebelum Tahun Baru Cina. Ada dua tujuan untuk makan malam ini. Yang pertama ialah bagi para ahli kumpulan beramah mesra dan yang keduanya untuk melelong barangan yang ditaja oleh para ahli dan penaja rasmi. Ianya bagi mengumpul dana kebajikan untuk tahun ini. Kami hanya mengumpulkan dana kebajikan sekali sahaja setahun dan menggunakannya bagi keseluruhan tahun berkenaan. 100% daripada apa yang telah dikutip pada malam ini akan digunakan untuk kerja amal. Kelab kami ada dua buah akaun yang berasingan, satu untuk kerja kebajikan dan satu lagi untuk tujuan pengurusan kelab.\n\nMM: Sejak kelab ini bermula lima tahun yang lalu, apakah pandangan anda mengenai pengedar eksklusif baharu Harley-Davidson Petaling Jaya?\nLoyar G: Ianya sentiasa menyenangkan mempunyai pengedar di setiap negara yang mempromosikan motosikal Harley. Tahap popularitinya semakin meningkat saban tahun dan lebih banyak yang mula membeli Harley.\n\n\n\n\n\n\n\n\n\n\n\nMM: Apakah nasihat yng boleh anda berikan berkenaan dengan keselamatan jalan raya, memandangkan anda seorang penunggang berpengalaman?\nDei G: Nasihat kami adalah sentiasa patuhi peraturan. Sebagai penunggang kita perlu bertolak ansur sesama pengguna jalan raya. Kita beri laluan kepada pemandu kereta dan mereka pasti akan membalasnya semula. Kami kekal pada satu lorong semasa kami berkonvoi.\nLoyar G: Kami kekal di satu lorong walaupun kami menunggang motosikal besar. Patuhi undang-undang. Selagi kita berada di atas jalan raya awam kita perlu bertolak ansur. Jadi, benarkan kereta untuk memintas.\n\n\n\n\n\n\n\n\n\n\n\nAdvertisements",
        "BERITA ANTARABANGSA\nducati\nMoto\nmotogp \n\nLamborghini Sertai MotoGP Dengan Penajaan Pasukan Pramac Ducati \n\n\nPosted on April 11, 2019 by Zarul Faiz \n\n\n\n\nAutomobili Lamborghini telah menjadi penaja utama bagi pasukan Pramac Ducati.\nMereka telah menggantikan Alma sebagai penaja utama.\nKakitangan dan penunggang pasukan berkenaan akan dapat menggunakan Lamborghini sewaktu pusingan MotoGP di Texas pada hujung minggu ini.\n\n\nPasukan Pramac Ducati mungkin kehilangan Alma sebagai penaja utama mereka, namun, mereka telah berjaya mendapat tajaan utama dari Automobili Lamborghini sebagai penggantinya. Pengumuman ini telah dilakukan menjelang pusingan MotoGP di Austin, Texas pada hujung minggu ini.\nNama dan kemasan grafik Alma telah ditanggalkan di Argentina akibat daripada dakwaan cukai terhadap syarikat berkenaan.\nAhli pasukan juga akan mendapat manfaat daripada penajaan ini. Para penunggang pasukan berkenaan, Jack Miller dan Francesco Bagnaia masing-masing akan menerima sebuah model Huracn, manakala kakitangan pasukan akan dibekalkan dengan tiga buah SUV Urus untuk kegunaan mereka di Amerika Syarikat. Ke semua kenderaan ini akan dihiasi dengan logo Pramac Racing.\nMenyertai perlumbaan Grand Prix sepenting perlumbaan di Amerika Syarikat, dengan logo Lamborghini bersebelahan dengan logo Pramac di atas reraup kami, ia memberikan kami satu kepuasan, ujar ketua pasukan, Paolo Campinoti.\nKami berbangga kerana berjaya mendapatkan Automobili Lamborghini sebagai penaja utama bagi perlumbaan Grand Prix of the Americas dan ianya menunjukkan yang hubungan antara Lamborghini dan Pramac ini lebih dalam dari persahabatan akrab yang menghubungkan saya dengan Stefano Domenicali.\nStefano Domenicali (tiada talian persaudaraan dengan Ketua Pegawai Eksekutif Ducati, Claudio Domenicali), Pengerusi, dan Ketua Pegawai Eksekutif Aumotobili Lamborghini, menambah: Tiada tempat yang lebih sempurna selain GP Austin bagi memeterai kerjasama yang penting antara Automobili Lamborghini dan Pramac Racing.\nPramac dan Lamborghini pernah bekerjasama sebelum ini sewaktu pelancaran pasukan di Manifattura Lamborghini, sebuah kemasan grafik bagi Grand Prix Itali 2018 dan kemasan grafik bagi musim 2019 yang direka oleh Mitja Borkert, pengarah Lamborghini Centro Stile.\nJenama kereta lumba ini pernah mengusahakan projek motosikal yang menemui kegagalan sebelum ini, tetapi, jangan risau, mereka hanya akan menaja dan bukan menghasilkan motosikal mereka sendiri.\n\nAdvertisements",
        "BERITA TEMPATAN\nMoto\nMoto Malaya \n\nGara-Gara Merempit, Remaja 15 Tahun Bersama Isteri Mengandung Ditahan \n\n\nPosted on March 25, 2019March 27, 2019 by Amirul Azreen \n\n\nGambar hiasan\nSeorang remaja 15 tahun bersama isterinya yang sedang sarat mengandung antara ratusan yang ditahan pihak polis susulan didakwa terlibat dalam aktiviti lumba haram, Jumaat lalu.\nMemetik laporan Sinchew, sekatan jalan raya telah dilakukan di antara jam 4.30 petang dan 8.30 malam di Kemaman, Terengganu, bagi membanteras gejala lumba haram di kawasan terbabit.\nDifahamkan, seramai 105 penunggang motosikal dan 30 pembonceng antara yang ditahan bagi membantu siasatan.\nNamun, dikalangan ratusan penunggang, seorang remaja bersama isterinya  masing-masing berusia 15 tahun  yang turut mengandung tujuh bulan antara yang mencuri perhatian pihak berkuasa.\nKetua polis daerah Kemaman, Supt Mohd Said Ibrahim mengesahkan laporan tersebut lalu berkata bahawa remaja tersebut didapati menunggang dengan bahaya tanpa sebarang lesen sambil membawa isterinya.\nSemua pesalah kemudiannya dibawa ke masjid untuk menunaikan solat sebelum diminta menolak motosikal masing-masing sejauh lima kilometer ke balai polis Kemaman untuk tindakan lanjut.\nSebanyak 188 saman telah dikeluarkan melibatkan kesalahan tiada lesen memandu yang sah dan cukai jalan tamat tempoh.\nAdvertisements",
        "BERITA ANTARABANGSA\nMoto\nNiken 2019\nYamaha \n\nYamaha Niken Tampil Lebih Ranggi Dengan Turbo \n\n\nPosted on April 1, 2019 by Zarul Faiz \n\n\nSumber imej: Yamaha Motor Australia\n\nModel Yamaha Niken sudah cukup ranggi sekali, dan ia bertambah ranggi apabila sebuah bengkel di Australia melengkapkannya dengan turbo.\nIa mampu menghasilkan 148hp, berbanding 115hp pada motosikal standard.\nTurut menyerikan pengubahsuaian motosikal ini adalah kemasan warna khusus.\n\n\nKuasa. Lebih kuasa. Lebih banyak kuasa. Ia tidak pernah mencukupi. Dan atas sebab itulah kita sering kali telah melihat para penggemar motosikal melakukan pengubahsuaian prestasi pada jentera mereka. Dan kali ini, kita dapat lihat pengubahsuaian itu pada motosikal Yamaha Niken yang telah dilengkapi dengan pengecas turbo.\n\nMotosikal Yamaha Niken Turbo ini telah dihasilkan oleh para mekanik Trooper Lus Garage dari New South Wales, Australia.\nYamaha Motor Australia yang telah berkongsi berita ini tidak mendedahkan banyak maklumat. Namun, kami dapat mengenal pasti sebuah pengecas turbo Garrett yang telah dipaut pada bahagian depan roda belakang, tempat di mana ketiga-tiga paip ekzos bertemu, sebelum ia keluar dari peredam Akrapovic. Menurut Ride Apart, susun atur sebegini selalunya menghasilkan 33 kuasa kuda tambahan. Enjin Niken standard  yang mana dikongsi bersama model MT-09  menghasilkan 115hp. Dengan itu ia mampu menghasilkan sebanyak 148hp dengan pengecas turbo berkenaan.\nSumber imej: Yamaha Motor Australia\nKotak bagasi atas aluminium GIVI bersama dengan sepasang flask melengkapkan lagi motosikal ini.\nSumber imej: Yamaha Motor Australia\nPengubahsuaian yang lain termasuklah kemasan warna khas yang berlainan dari warna racing blue kebiasaan Yamaha. Anda juga boleh nampak adanya fork KYB buatan khas padanya.\nSumber imej: Yamaha Motor Australia\nSebagai penutupnya, ada seorang wartawan permotoran telah melakukan aksi wheelie dengan model Niken yang standard, jadi, ianya pasti lebih mudah untuk memacak bahagian hadapan motosikal ini!\nSumber imej: Yamaha Motor Australia\nAdvertisements",
        "BERITA TEMPATAN\nFord\nKereta \n\nFord Ranger Raptor 2019 kini di Malaysia! RM199,888 \n\n\nPosted on November 22, 2018 by Sep Irran \n\n\n\nFord Malaysia (Sime Darby Auto Connexion) hari ini telah melancarkan varian baharu Ford Ranger iaitu Ford Ranger Raptor 2019 sempena Kuala Lumpur International Motor Show 2018 (KLIMS 2018). Bagi mereka yang berminat dengan trak pikap gergasi Ford F-150 Raptor yang laris di Amerika Syarikat, Ford Ranger Raptor 2019 ini mempunyai intipati yang serupa dari segi reka bentuk di dalam pakej yang lebih sesuai untuk gaya pemanduan di Malaysia.\n\n\nMenurut Ford Malaysia, model ini adalah model pertama yang direka khas untuk menakluk segala jenis keadaan jalan tidak kira jika jalan berturap di tengah bandaraya atau pengembaraan di tengah hutan. Melihat dimensi trak pikap ini (1873mm tinggi, 2180mm lebar dan 5398mm panjang), Ranger Raptor ini teramat gagah lebih-lebih lagi dengan gabungan gril baru bersama logo besar ikonik Ford yang seakan serupa F-150 Raptor.\n\nBumper depan juga termasuk lampu kabus LED baru dengan salur udara tirai yang berfungsi untuk membantu mengurangkan rintangan udara badan. Penggunaan bahan komposit dalam reka bentuk badan kenderaan juga memberi imej dan daya ketahanan yang gagah lagi kuat untuk membawa anda ke mana-mana pengembaraan di dalam negara (dan luar).\n\nDari segi penjanaan kuasa, Ford Ranger Raptor 2019 didatangi dengan enjin 2 liter 4 silinder twin turbo diesel yang mampu menjana 211 kuasa kuda dan 500Nm tork maksimum! Jika dibandingkan dengan Ford Ranger XLT, varian Ranger Raptor mempunyai tambahan 31 kuasa kuda dan 80Nm tork untuk segala jenis gaya pemanduan tanpa halangan.\n\nApa yang lebih menarik adalah segala kuasa enjin dihantar ke roda 17 inci (yang dipasangkan dengan tayar jenis All-terrain BF Goodrich 285/70 R17) melalui kotak transmisi 10-kelajuan yang menawarkan ketahanan lasak dan janaan tork yang lancar. Rangka Ford Ranger Raptor 2019 juga terdiri daripada pelbagai gred keluli aloi kekuatan tinggi (HSLA) yang meningkatkan prestasi untuk menyerap impak kelajuan tinggi di luar jalan.\n\nSistem suspensi Fox Racing Shox yang digunakan pada Ford Ranger Raptor 2019 ini memberi peningkatan ketinggian kenderaan, trek yang lebih luas dan pendekatan yang lebih baik dan sudut lepasas yang memastikan keupayaan dan kestabilan lebih-lebih lagi dalam aspek off-road kelajuan tinggi.\n\nDi dalam kabin, DNA Ford Performance telah memberi tempat duduk yang direka khas untuk memberi keselesaan yang optimum untuk pemanduan seharian di atas jalan raya dan juga sokongan padu untuk pemanduan ekstrim dalam keadaan off-road. Bahagian kokpit juga direka untuk memberi imej yang gagah dan premium.\n\nSpesifikasi menarik yang lain termasuk:\n\nSistem suspensi Position Sensitive Damping (PSD)\nElectric Power Assisted Steering (EPAS)\nFront End Accessory Drive (FEAD)\n6 mod memandu Terrain Management System (TMS)  Normal, Sport, Grass/Gravel/Snow, Mud/Sand, Rock dan Baja\nSistem Electronic Stability Control (ESC) yang merangkumi:\n\nTrailer Sway Control (TSC)\nHill Start Assist (HSA)\nHill Descent Control (HDC)\nLoad Adaptive Control (LAC)\n\n\n\n\nSistem navigasi satelit\nFord Stability Control dengan fungsi Roll Mitigation\n\n\nBagi mereka yang berminat untuk memiliki sebuah Ford Ranger Raptor 2019, Ford Malaysia akan menawarkan model terkini mereka pada harga RM199,888 (harga atas jalan tanpa insurans). Terdapat dua pilihan warna menarik iaitu Lightning Blue (Biru) dan Conquer Grey (Kelabu).\n\nSelain Ranger Raptor, SDAC juga mengambil peluang untuk mempratontonkan Ford Mustang generasi baharu yang akan tiba di pasaran Malaysia mulai tahun depan. Satu unit Mustang baharu ini telah diterbangkan khas untuk dipamerkan di KLIMS 2018 yang akan berlangsung selama 10 hari mulai esok (23 Nov 2018) di MITEC (Malaysia International Trade and Exhibition Centre), Kuala Lumpur.\n\nSemepena KLIMS 2018, SDAC menawarkan promosi eksklusif untuk model-model kenderaan mereka iaitu:\n\nPengunjung yang menempah Ranger dan Mustang baharu berpeluang memenangi baucar tunai di dalam mesin terowong angin Bi-turbo\nPelanggan yang membeli mana-mana varian Ford Ranger baharu juga berpeluang memenangi sebuah Ranger Raptor di dalam peraduan Beli Sebuah Ford Ranger Baharu, Menang Sebuah Ranger Raptor\n888 pelanggan pertama yang mendaftarkan Ford Ranger baharu akan menerima baucar barangan elektrik bernilai RM1,000\nPenyelenggaraan percuma selama 2 tahun atau 40,000km pertama bagi pelanggan yang mendaftar Ranger dan Ranger Raptor sebelum 31 Januari 2019\n\n\nUntuk maklumat lanjut, layari www.sdacford.com.my.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Zontes\nZT310-R\nZT310-T\nZT310-X\nZT310-X GP \n\nSepuluh Fakta Ringkas Mengenai Model Zontes ZT310-T, Zontes ZT310-R, Zontes ZT310-X, Dan Zontes ZT310-X GP \n\n\nPosted on February 27, 2019 by Zarul Faiz \n\n\n\n\nZontes Malaysia telah melancarkan model Zontes ZT310-T, Zontes ZT310-R, Zontes ZT310-X, dan Zontes ZT310-X GP.\nIanya telah ditawarkan pada harga RM19,800  RM22,800 (tanpa insurans).\nZontes menawarkan model berinovasi tinggi, lengkap dengan teknologi terkini dan prestasi terhebat pada harga yang mengagumkan.\n\n\nSelepas penantian berminggu lamanya, Zontes Malaysia telah melancarkan model Zontes ZT310-T, Zontes ZT310-R, Zontes ZT310-X, dan Zontes ZT310-X GP yang baharu.\n\nDan seperti mana yang boleh kita lihat dari namanya, model-model ini adalah tawaran terkini dalam segmen motosikal ringan dalam negara.\nZontes terkenal dengan motosikal mereka yang lebih mudah untuk didekati, dengan erti kata lain, senang untuk ditunggang dan lebih mampu dimiliki. Selain itu, para pembeli inginkan motosikal yang didatangkan dengan prestasi hebat, berinovasi tinggi, lengkap dengan teknologi terkini, rupa bentuk yang menawan, berkualiti, selesa, praktikal dan mudah ditunggang, dan pada masa yang sama, pada harga yang menggiurkan.\nDi sini kami senaraikan 10 fakta ringkas mengenai model-model Zontes ini:\n1. Apakah yang membezakan motosikal Zontes dari motosikal-motosikal yang lain?\n\nPerbezaan paling ketara adalah ciri-ciri yang didatangkan dengan model jenama ini. Ciri-ciri ini selalunya hanya ada pada motosikal berkapasiti tinggi. Motosikal berkapasiti kecil mungkin hanya ada satu atau dua ciri-ciri ini, tetapi tidak semuanya dalam sebuah motosikal.\n2. Apakah ciri-ciri tersebut?\nCiri-ciri menarik pada motosikal Zontes adalah:\n\nRupa bentuk yang futuristik, berani, tersendiri, dan unik.\nPenghadang angin boleh laras secara elektrik (bagi model 310-T dan 310-X).\nPaparan TFT digital penuh.\nPenggunaan lampu LED untuk lampu nyalaan siang, lampu hadapan, lampu belakang dan juga lampu isyarat.\nBateri Lithium-ion pintar memastikannya mudah untuk dihidupkan dan mengurangkan beratnya.\nABS dwi-saluran Bosch M9.1 (boleh dimatikan).\nDua mod kuasa: E untuk economy dan S untuk sport.\nFork terbalik.\nPenyerap hentakan belakang tunggal yang diisi nitrogen.\nLengan ayun tempa aluminium one-piece.\nRoda aluminium aloi ringan.\nKerangka tiub keluli berketahanan tinggi yang menggunakan pendingin minyak.\nSistem suntikan bahanapi Delphi.\nPelinciran enjin takungan kering.\nBlok enjin aluminium untuk pendinginan optimum.\nTangki bahanapi dengan pelapik bergalvani untuk mengelakkan hakisan dan sistem bahanapi tersumbat.\nLapisan nyah-lecur pada peredam ekzos.\nPenutup tangki bahanapi dikawal secara elektrik.\nKunci pelana dikawal secara elektrik.\nPalam pengecas USB.\nKeyless Control System bagi memastikan penguncian motosikal yang mudah dan selamat.\nRak bagasi belakang.\n\n\n3. Adakah keempat-empat motosikal ini berdasarkan platform yang sama?\nYa, keempat-empat model ini menggunakan platform enjin, kerangka, dan casis yang sama. Ini membolehkan alat gantinya mudah didapati.\n\n4. Ceritakan dengan lebih lanjut mengenai model Zontes ZT310-T\n\nModel Zontes ZT310-T adalah sebuah motosikal kembara (ADV). Ia mungkin kelihatan mirip seperti motosikal BMW R 1200 RT namun apabila diperhatikan dengan lebih teliti anda akan dapat lihat pelbagai perbezaannya.\nCiri-ciri yang membezakannya termasuklah penghadang angin besar bermotor, pelindung tangan, madgad yang tinggi, dan palang perlindungan kemalangan.\nMotosikal Zontes ZT310-T telah ditetapkan pada harga RM22,800 (harga asas tidak termasuk cukai, insurans, dan nombor plet).\n\nZontes Malaysia menawarkan kumpulan pertama Zontes ZT310-T dengan bagasi top box dan pannier eksklusif.\n5. Ceritakan dengan lebih lanjut mengenai model Zontes ZT310-R\nModel Zontes ZT310-T adalah motosikal lumba naked dalam rangkaian ZT310 ini.\n\nZontes sedar bahawa sebuah motosikal lumba naked perlu tampil dengan rupa bentuk yang berani dan extrovert. Ciri paling menonjol adalah lampu hadapan, lampu belakang, dan pelindung bawah enjinnya yang agresif. Lampu hadapannya digabungkan dengan pelitup radiator memberikan rupa yang mirip seperti robot dalam filem Real Stee;. Lampu belakangnya pula diterapkan dalam bahagian ekornya, memberikan rupa bentuk yang lebih agresif dan tersendiri.\nMotosikal Zontes ZT310-R telah ditetapkan pada harga RM19,800 (harga asas tidak termasuk cukai, insurans, dan nombor plet).\n6. Ceritakan dengan lebih lanjut mengenai model Zontes ZT310-X\n\nMotosikal Zontes ZT310-X adalah tawaran sport-tourer dalam rangkaian ini. Dan dengan itu, ia memerlukan penghadang angin dan reraup bgi melindungi penunggang dari angin dan persekitaran. Palang pemegang yang tinggi memberikan posisi menunggang yang semulajadi dan selesa untuk penunggangan jarak jauh.\n\nMotosikal Zontes ZT310-X ditetapkan pada harga RM20,800 manakala model Zontes ZT310-X GP pula pada harga RM21,600 (harga asas tidak termasuk cukai, insurans, dan nombor plet).\n7. Siapa dan dari mana asalnya jenama Zontes ini?\n\nZontes adalah salah sebuah jenama yang dibangunkan oleh Guangdong Tayo Motorcycle Technology Co., Ltd. di China.\n8. Apakah misi Zontes Malaysia?\n\nZontes Malaysia telah meyakinkan kami bahawa mereka akan mengembangkan lagi rangkaian wakil pengedar mereka di seluruh negara, bukan sahaja untuk menjual motosikal-motosikal ini tetapi untuk turut menyediakan perkhidmatan selepas jualan yang terbaik.\n9. Ceritakan dengan lebih lanjut mengenai syarikat ini.\n\nSyarikat ini adalah sebuah usahasama China bersama pelabur luar negara yang telah ditubuhkan pada tahun 2003 dengan jumlah pelaburan keseluruhan sebanyak RM1.6 billion (RMB 2.6 billion). Fasilitinya meliputi kawasan seluas 400,000 meter per segi (40 hektar). Guangdong Tayo memiliki hampir 1,600 kakitangan, dengan 60% daripada mereka memiliki kelulusan ijazah kolej dan yang lebih tinggi.\n10. Apakah falsafah Zontes?\n\nFalsafah utama Zontes sebagai sebuah pengeluar adalah inovasi dan kualiti. Syarikat berkenaan memegang 256 paten reka bentuk, 36 paten untuk inovasi, dan 121 paten untuk model utiliti.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto\nMoto Malaya\nNaza Kia Malaysia \n\nCawangan 3S Kia Dibuka Di Kota Bharu! \n\n\nPosted on April 18, 2019 by Amirul Azreen \n\n\n\nPemilik kenderaan Kia di sekitar Pantai Timur tidak perlu lagi pening kepala sekiranya kereta mereka mengalami masalah kerana Naza Kia Malaysia telah membuka cawangan 3S di Kota Bharu, Kelantan.\nDengan keluasan 3,500 kaki persegi, pusat 3S baharu ini mampu menempatkan lima kenderaan di tapak pameran termasuk dua pusat servis yang mampu menerima 100 kenderaan dalam masa sebulan.\nPengerusi Eksekutif Bersama Kumpulan/Ketua Pegawai Eksekutif Kumpulan Naza Corporation Holdings Sdn Bhd, SM Nasarudin SM Nasimuddin yakin pembukaan pusat 3S di Kota Bharu akan menawarkan pengalaman terbaik buat penduduk di situ.\nPusat 3S serba baharu ini merupakan antara penambahan terkini jaringan KIA dalam menepati jangkaan pelanggan kami di samping memenuhi permintaan untuk kereta Kia di kawasan Pantai\nTimur.\nSelain daripada cawangan di Kota Bharu, kami juga akan meluaskan jaringan Kia dalam setiap pasaran utama. Kami dalam proses untuk membuka enam lagi cawangan di sekitar Lembah Klang, bahagian Utara dan Selatan tanah air termasuk Sabah dan Sarawak,jelasnya.\n\nDifahamakn, pengedar rasmi, Raza Motors Sdn Bhd telah menyuntik hampir RM1 juta ke dalam pusat 3S di Kota Bharu dengan sasaran untuk membuka fasiliti Body & Paint dalam tempoh 3 tahun lagi.\nTerletak di Jalan Sultan Yahya Petra, cawangan 3S ini turut dilengkapi Lounge Pelanggan, bilik mesyuarat, surau, ruang simpanan alat ganti dan pusat mencuci kereta.\nAdvertisements",
        "BERITA TEMPATAN\nMoto Malaya \n\nPemandu Singapura Kantoi Tukar Nombor Plat Palsu Di Malaysia \n\n\nPosted on May 19, 2019 by Amirul Azreen \n\n\n\nMenurut perkongsian oleh SG Road Vigilante di laman sosial Facebook, seorang pemandu Singapura kantoi apabila didapati menukar nombor pendaftaran kenderaan di kereta jenis BMW miliknya.\nDifahamkan, dia telah menukar nombor pendaftaran milik sebuah kenderaan jenis Hyundai Elantra bagi mengelak daripada di saman di jalan raya Malaysia!\n\nPemeriksaan di MyEG mendapati nombor pendaftaran Hyundai Elantra tersebut telah merekodkan 18 saman tetapi gambar yang diambil kamera perangkap kelajuan memaparkan kereta jenis BMW.\n\nDiharapkan pemandu tersebut dicekup pihak berkuasa atas kesalahan memalsukan nombor pendaftaran kereta di samping tidak menghormati undang-undang di negara Malaysia.\nAdvertisements",
        "BERITA TEMPATAN\nCharity\nCharity Ride \n\nRide For Sight  Tunggangan Mohd Adib Dari Pulau Pinang Ke China \n\n\nPosted on November 16, 2018 by Zarul Faiz \n\n\n\n\nEncik Mohd Adib akan menunggang dari Pulau Pinang menuju ke China atas tujuan amal.\nDana yang diraih akan disumbangkan kepada St. Nicholas Home, Pulau Pinang.\nSt. Nicholas Home, Pulau Pinang, memberikan penjagaan buat orang kelainan upaya penglihatan.\n\n\nRide for Sight akan menyaksikan Mohd Adib menunggang dari Pulau Pinang ke negara China atas tujuan amal bermula pada 20 November 2018.\nTunggangan ini bertujuan untuk membantu St. Nicholas Home, Pulau Pinang. St. Nicholas Home menyediakan bantuan buat orang kelainan upaya penglihatan, yang mana antara mereka yang dibantu berumur dari 6 hingga 77 tahun, tidak mengira latar belakang, kaum, mahu pun agama. Mereka menyediakan program seperti bengkel kraftangan, memberikan preskripsi bantuan penglihatan, jagaan dan perkhidmatan penempatan kerja, rumah bagi warga emas kelainan upaya penglihatan, dan bermacam-macam lagi. Terdapat juga program kelainan upaya berbilang bagi mereka yang mempunyai kelainan upaya yang lain selain penglihatan.\n\nAtas sebab inilah Encik Adib menamakan tunggangan ini sebagai tunggangan Ride for Sight. Tunggangan ini akan mengambil masa selama 27 hari untuk disempurnakan.\nTunggangan ini akan bermula pada 20 November 2018 dan berakhir pada 15 Disember 2018/ Laluan yang telah saya rancang adalah Pulau Pinang  Thailand  Laos  Sempadan Segitiga Emas (Myanmar, Thailand, dan Laos)  Shangri-La  Tibet  Kunming  Laos  dan kembali semula ke Pulau Pinang, ujar penunggang berusia 30 tahun itu.\nIni bukanlah tunggangan jarak jauh pertama Encik Adib di atas jentera Yamaha FZ150i-nya. Antara pencapaiannya sebelum ini adalah:\n\nTunggangan solo mengelilingi Semenanjung Malaysia pada tahun 2013.\nTunggangan solo dalam 7 Nations Expedition yang meliputi Malaysia, Thailand, Kemboja, Vietnam, China, Laos, dan Myanmar pada tahun 2016.\nMenyertai Colombo Bike Week di Sri Lanka pada tahun 2017.\n\n\nEncik Adib akan menjana dana buat St. Nicholas Home melalui jualan baju-T eksklusif. Dia akan menderma 10% daripada setiap baju-T yang dijual kepada rumah amal tersebut. Baju-baju ini boleh didapati di laman Facebook Encik Adib dan Kembara Jiwa. Harga bagi setiap baju-T ini adalah RM50 (lengan pendek) dan RM60 (lengan panjang).\nEncik Adib juga boleh dihubungi di talian 016-4734748 untuk maklumat lanjut.\n\nAdvertisements",
        "Kawasaki\nkawasaki parts\nMoto Malaya \n\nKawasaki Dan KTM Panggil Balik Model Di Amerika Syarikat \n\n\nPosted on March 19, 2019 by Amirul Azreen \n\n\n\nKawasaki Amerika Syarikat telah memanggil semula 497 unit model Z900 ABS 2019, Z900 RS ABS dan Z900 RS Cafe ABS di negara itu ekoran mendapati unit hidraulik ABS ketiga-tiga model tersebut telah tercemar dengan habuk ketika proses pemasangan.\nUnit hidraulik ABS yang tercemar mampu menyebabkan tayar depan dan belakang terkunci ketika membrek semasa menunggang sekaligu boleh menyebabkan kemalangan terutamanya ketika menunggang dengan laju.\nKawasaki telah pun memaklumkan kepada pemilik mengenai perkara ini dan menawarkan proses penukaran secara percuma.\n\nDalam perkembangan lain, KTM turut memanggil semula 1,588 unit KTM 1290 Super Adveture 2015 dan 2016 yang dijual di Amerika Syarikat susulan masalah kebocoran minyak berpunca daripada penutup tangki.\nSekiranya ada kebocoran, terdapat risiko untuk berlakunya sebarang insiden tidak diingi terutamanya jika minyak terkena komponen elektrik.\nKTM turut menawarkan penukaran penutup tangki secara percuma kepada semua pemilik.\n\n\nAdvertisements",
        "BERITA TEMPATAN\nMoto Malaya \n\nJentera Kustom, Hot Wheels Dan Hujan Menghangatkan Art Of Speed 2019! \n\n\nPosted on July 15, 2019July 16, 2019 by Amirul Azreen \n\n\n\nEdisi kelapan Art of Speed (AOS) kembali hujung bulan ini dengan pelbagai pameran kereta dan motosikal kustom oleh tenaga tempatan!\nSeperti edisi sebelum ini, AOS 2019 turut akan menampilkan galeri seni, aktiviti interaktif dan cabutan bertuah yang menanti pengujung yang hadir.\n\nMalaysia Agro Exposition Park (MAEPS) sekali lagi diberi kepercayaan untuk menjadi tuan rumah AOS tahun ini yang dijangka bakal menerima kunjungan lebih 40,000 pengunjung dalam tempoh dua hari  27 hingga 28 Julai 2019!\nSelain daripada jentera kustom hasil tangan anak tempatan, AOS kali ini turut meneruskan tradisi dengan memaparkan beberapa motosikal CQQL dan kereta daripada Jepun antaranya:\nHeiwa Motorcycle (Jepun)\nMotosikal: BMW R9T Custom\nMoon of Japan\nKereta: 1961 Ford Falcon Sedan Delivery Pantastic\nHot Dock Custom Cycles\nMotosikal: 1948 FL Harley-Davidson Custom Stg Nautilus\nBukan itu sahaja, peminat Hot Wheels juga akan disajikan dengan kehadiran Steve Vandervate, Ketua Pereka Global Hot Wheels (segmen Premium dan Pengumpul) yang diterbangkan khas daripada Amerika Syarikat!\nSumber: HobbyDB.com\nPengunjung yang hadir  terutamanya peminat Hot Wheels turut diberi peluang untuk menyaksikan Vandervate memperkenalkan siri Japan Historics 3, yang akan dilancarkan tahun depan dengan tema Legendary Japanese Cars.\n\nPengeluar minuman tempatan, Hausboom, turut menjalinkan kerjasama dengan Hot Wheels bagi menghasilkan sebuah kereta New Beetle Gen 1 (1:1) yang akan diberikan kepada pelanggang Hausboom yang bertuah! Beetle tersebut dihasilkan dengan bantuan 405 Industries!\nKeshy Dhillon  pertama dari kiri\nPada masa sama, pengunjung turut akan menerima layanan daripada Keshy Dhillon dari Bikesrepublic.com yang akan menjadi hos Kustom dan Koffee Talk di Hall A pada jam 3 petang termasuk beberapa panelis antarabangsa antaranya, Oliver Jones Grayson (The Cutrate) dan Matt Everingham (The Speedhunters) bagi membincangkan trend terkini dunia dua dan empat roda.\nSementara itu pengunjung turut berpeluang membawa pulang sebuah Mini Cooper yang menggunakan enjin Suzuki Hayabusa menerusi cabutan bertuah!\nDapatkan tiket AOS 2019 dengan harga RM20 (tanpa konsert Sound Circus) sementara tiket Speed Lane berharga Rm50 membolehkan pengunjung hadir untuk kedua-dua hari tersebut termasuk menyaksikan konsert epik Sound Circus yang membariskan beberapa artis terkenal antaranya Hujan, Bittersweet, Masdo, Gerhana Ska Cinta, Kapow dan ramai lagi!\nUntuk maklumat lanjut, layari www.artofspeedmy.com atau www.facebook.com/ArtOfSpeedMY\nAdvertisements",
        "BERITA TEMPATAN\nTVS \n\nTVS Apache RTR 200 4V Race Edition 2.0 dilancarkan! RM10,950 \n\n\nPosted on December 12, 2018 by Sep Irran \n\n\n\nDaju Motors Sdn Bhd yang telah dilantik sebagai pengedar rasmi motosikal TVS di Malaysia secara rasminya telah melancarkan model street atau naked pertama di negara iaitu TVS Apache RTR 200 4V Race Edition 2.0 2019! Jenama terkemuka dari India ini berhasrat untuk menembusi pasaran Malaysia dan model ini mempunyai potensi untuk berjaya.\n\nBagi mereka yang tidak kenali jenama TVS ini, mereka adalah pengeluar motosikal ketiga terbesar di India dan mempunyai banyak pengalaman dalam penghasilan jentera menarik termasuk kerjasama bersama BMW Motorrad dalam penghasilan BMW G 310 R dan model-model bawah 500cc lain.\n\nDari segi prestasi, model TVS Apache RTR 200 4V Race Edition telah disediakan dengan pakej enjin 198cc satu-silinder (bore 66mm x stroke 57.8mm) bersama empat injap dan sistem penyejukan minyak mampu menjana kuasa setinggi 20hp pada 9,000rpm dan 18.1Nm tork maksimum pada 7,000rpm.\n\nSegala kuasa dihantar ke tayar belakang 17-inci (yang telah dipasangkan dengan Pirelli) melalui kotak transmisi 5-kelajuan yang mampu memecut dari 0-60km/j dalam masa 3.9 saat (0-100km/j dalam 12.1 saat) dan kelajuan maksimum sekitar 130km/j.\n\nApa yang lebih istimewa adalah TVS Apache RTR 200 4V Race Edition 2.0V ini merupakan jentera pertama di dalam kategorinya yang telah dipasangkan oleh teknologi A-RT Slipper Clutch. Teknologi ini telah berjaya mengurangkan daya tekanan kepada sistem klac untuk memberi pertukaran gear yang lebih senang dan pantas. Ia juga mampu mengurangkan kesan rear-wheel hop dengan menambahkan kestabilan sewaktu brek dan downshift agresif di dalam litar.\n\nSpesifikasi menarik yang lain adalah:\n\nRangka casis Double Cradle Split Synchro Stiff Chassis\nSistem monoshock KYB\nEkzos lumba double barrel\nGrafik lumba RTR\nLampu hadapan dengan sistem DRL (Daytime-running Lights)\nSpeedometer digital\nSistem brek cakera Roto-petal (270mm depan, 240mm belakang)\nDual-channel ABS\n\n\nDaju Motors Sdn Bhd akan menawarkan model TVS Apache RTR 200 4V Race Edition 2.0 pada harga RM10,950 (harga jualan tanpa insurans). Untuk maklumat lanjut, layari www.tvsmotor.com/tvs-global.\n\nSelain dari model ini, mereka juga telah melancarkan model kapcai pertama mereka iaitu TVS Neo X3i iaitu sebuah kapcai entry-level yang telah dipasangkan dengan enjin 110cc SOHC. TVS Neo X3i ini mampu menjana kuasa sebanyak 8.5hp pada 7,500rpm dan 8.5Nm tork maksimum pada 5,500rpm. Harga jualan? Dalam anggaran RM4,000.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "Moto Malaya \n\nPromosi Hari Raya Menanti Pelanggan Mitsubishi! \n\n\nPosted on April 18, 2019 by Amirul Azreen \n\n\n\nTatkala Ramadhan semakin menjelang tiba, Mitsubishi Motors Malaysia (MMM), pengedar rasmi kenderaan Mitsubishi di Malaysia, mengadakan pelbagai promosi Hari Raya yang berlangsung hari ini sehingga 31 Mei 2019.\nPelanggan yang membuat tempahan untuk model Mitubishi Outlander 2.0 (RM137,888) atau 2.4 liter (RM152,888) akan menerima rebat tunai sehingga RM4,000!\n\nMitsubishi turut menawarkan rebat sama bagi model ASX Compact SUV 4WD (RM133,336) dan 2WD (RM118,866)!\nKedua-dua model ini didatangkan dengan waranti selama lima tahun.\nSementara itu, bagi pelanggan yang merancang untuk membeli model Triton Adventure X, anda layak menerima rebat tunai sehingga RM6,000!\nBerikut antara promosi bagi model Triton:\n\n\n\nNo\nModel\nHarga OTR tidak termasuk Insurans SST di Semenanjung Malaysia\nRebat Tunai (RM)\nWaranti\n\n\n1\nTriton VGT Adventure X\n135,200.00\n6,000\n\nSemua varian Triton didatangkan dengan waranti lima tahun atau 200,000km\n\n\n\n2\nTriton VGT AT Premium\n118,600.00\n2,000\n\n\n3\nTriton VGT AT\n105,990.00\n2,000\n\n\n4\nTriton VGT MT Premium\n112,500.00\n4,000\n\n\n5\nTriton VGT MT\n100,200.00\n4,000\n\n\n\nBukan itu sahaja, bermula 2 Mei hingga 15 Jun ini, Mitsubishi turut menawarkan pelanggan yang menghantar kenderaan mereka ke pusat servis rasmi akan menerima pelbagai hadiah ekslusif raya antaranya:\n\n\n\nBelanja\nDapat\n\n\nRM300-RM499\n 1 unit rawatan minyak enjin\n\n\nRM500\n 1 unit bekas kuih ekslusif Mitsubishi\n 10% diskaun buruh\n\n\nRM1000\n    1 unit bekas kuih ekslusif Mitsubishi\n RM38 eVoucher\n 10% diskaun buruh\n tambahan 5% diskaun alat ganti\n\n\n\nJadi apa tunggu lagi? Raya nak dekat dah ni!\nAdvertisements",
        "BERITA TEMPATAN\nBoon Siew Honda\nBSH\nCBR1000RR Fireblade\nForza 300\nHonda\nKuala Lumpur International Motor Show\nPCX\nPCX Hybrid \n\nBoon Siew Honda Lancarkan Honda PCX Hybrid 2019, Honda Forza 300 2019, Dan Honda CBR1000RR Fireblade 2019 \n\n\nPosted on November 23, 2018 by Zarul Faiz \n\n\n\n\nBoon Siew Honda telah melancarkan model Honda PCX Hybrid 2019, Honda Forza 300 2019, dan Honda CBR1000RR Fireblade 2019.\nPelancaran ini diadakan di Kuala Lumpur International Motor Show (KLIMS) 2018.\nMotosikal-motosikal ini adalah sebahagian daripada janji BSH untuk memperkenalkan 12 model baharu pada tahun 2018.\n\n\n\nIanya antara motosikal-motosikal yang telah kita nantikan buat sekian lama dan kini, ianya telah tiba. Boon Siew Honda telah melancarkan motosikal Honda PCX Hybrid 2019, Honda Forza 300 2019, dan Honda CBR1000RR Fireblade 2019. Pelancaran tersebut telah diadakan di Kuala Lumpur International Motor Show (KLIMS) 2018, di Pusat Pameran dan Perdagangan Antarabangsa Malaysia (MITEC).\nHONDA PCX HYBRID 2019\n\nDilancarkan di Tokyo Motor Show 2017, seiring dengan varian elektrik (EV), Honda Japan merancang untuk memasarkan model ini di sekitar negara Asia pada tahun ini. Prospek memiliki sebuah motosikal hibrid daripada sebuah pengeluar terkemuka sudah pasti cukup mengujakan. Kami telah melaporkan tentang pelancarannya pada tahun 2017 yang lalu.\nHonda PCX Electric Dan PCX Hybrid Diperkenalkan\n\nTarikan:\n\nDijana oleh enjin petrol satu silinder sejukan cecair 150cc.\nEnjin tersebut dipaut pada sebuah motor elektrik.\nMotor tersebut pula telah dibantu oleh sebuah bateri Lithium-ion keluaran tinggi.\nSelain itu, sistem bantuan motor itu digandingkan dengan penghidup enjin ACG.\nEnjin petrol menghasilkan 14.5hp (10.8kW) pada 8,500rpm dan 13.6Nm tork pada 6,500rpm.\nMotor elektrik pula menghasilkan 1.9hp (1.4kW) pada 3,000rpm dan 4.3Nm pada 3,000rpm.\nCiri Enhanced Smart Power (eSP) dan Idling Stop System (ISS) meningkatkan lagi ekonomi bahanapinya.\nModel PCX Hybrid 2019 ini datang dengan tiga mod tunggangan: Drive (D), Sport (S), Idling OFF (menyahaktifkan ISS dan mengekalkan tahap kuasa mod D).\nCiri lain model ini termasuklah Combined Braking System (CBS), SMART KEY Honda, lampu LED sepenuhnya, konsol digital sepenuhnya, palam DC untuk pengecasan peranti, ruang simpanan bawah pelana yang luas, tangki bahanapi 8 liter.\nModel Honda PCX Hybrid 2019 ini didatangkan dengan kemasan warna Pearl Dark Night Blue.\n\n\nBSH menetapkannya pada harga RM13,499 (harga jualan runcit tidak termasuk cukai, insurans, dan pendaftaran).\nHONDA FORZA 300 2019\n\nModel Forza 300 merupakan skuter maxi terlaris Honda di Eropah untuk beberapa tahun yang berturut-turut. Model tahun 2019 tampil dengan penggayaan baharu yang agresif dan beberapa ciri untuk kemudahan penunggang.\nTarikan:\n\nEnjin SOHC, empat injap, sejukan air, 279cc-nya itu menghasilkan 24.8hp (18.5kW) pada 7,000rpm dan 27.2Nm tork pada 5,750rpm.\nPenggunaan bahanapi pada kadar 31km/L.\nTangki bahanapi 11.5 liter.\n12kg lebih ringan berbanding model tahun 2015.\nJarak antara roda 35mm lebih pendek pada 1510mm.\nSkuter automatik Honda yang pertama dilengkapi dengan Honda Selectable Torque Control (HSTC)  setara dengan kawalan cengkaman.\nSkrin LCD dengan tolok analog.\nABS didatangkan standard.\nSMART KEY Honda.\nRuang simpanan bawah pelana yang boleh memuatkan dua helmet full-face.\nPalam pengecas 12V.\nPenghadang angin boleh laras secara elektrik.\nLampu LED sepenuhnya.\nModel Forza 300 2019 didatangkan dengan pilihan kemasan warna Pearl Horizon White Sword Silver Metallic, Asteroid Black Metallic.\n\n\nBSH menetapkan harganya pada RM30,999.00 (harga jualan runcit tidak termasuk cukai jalan, insurans, pendaftaran).\nHONDA CBR1000RR FIREBLADE 2019\n\nFireblade di sini bererti berat yang rendah, dan dengan itu, nisbah kuasa-ke-berat yang lebih tinggi sejak pengenalan model CBR900RR yang bersejarah pada tahun 1992. Honda mengatakan bahawa CBR1000RR yang baharu ini diilhamkan oleh konsep Next Stage Total Control.\nTarikan\n\nEnjin inline-Four, 16 injap, DOHC, 998cc-nya itu menghasilkan 189hp (141kW) pada 13,000rpm dan 114Nm tork pada 11,000rpm.\nKeseluruhan kuasa tersebut dikerah oleh Honda Selectable Torque Control (HSTC), Selectable Engine Braking (SEB), ABS, Power Selector, dan kelengkapan pilihan tambahan quickshifter dengan Downshift Assist.\nSebuah Riding Mode Select System (RMSS) 3-mod digabungkan dengan HSTX, SEB, dan kuasa enjin.\nTerdapat juga dua mod yang boleh dilaras oleh penunggang.\nIanya didatangkan dalam pilihan warna Grand Prix Red dan Matt Ballistic Black Metallic.\n\n\nBoon Siew Honda telah menetapkan harga bagi model Honda CBR1000RR Fireblade 2019 ini pada RM91,999.00 (harga jualan runcit tidak termasuk cukai jalan, insurans, pendaftaran).\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nMoto2\nMoto3\nmotogp\nMotoGP 2018 \n\nMarc Marquez Penunggang Paling Banyak Terbabas Dalam MotoGP 2018 \n\n\nPosted on December 3, 2018 by Zarul Faiz \n\n\n\n\nTelah berlaku begitu banyak kemalangan dalam setiap hujung minggu perlumbaan dalam musim 2018.\nMarc Marquez ternyata penunggang yang paling kerap terbabas dalam kelas perlumbaan MotoGP.\nNamun, yang paling kerap terbabas dalam ketiga-tiga kelas perlumbaan adalah Stefano Manzi.\n\nMarc Marquez baharu sahaja merangkul kejohanan MotoGP-nya buat kali ke-lima pada tahun 2018 ini, tetapi, ianya bukanlah satu-satunya takhta yang telah diperolehi penunggang kelahiran Sepanyol berkenaan.\nMarquez telah terbabas sebanyak 23 kali pada musim ini, di hadapan Alvaro Bautista yang telah kemalangan sebanyak 21 kali. Jumlah itu sudah pasti akan meningkat lebih tinggi, jika tidak kerana kebolehan luar biasa Marquez menyelamatkan diri dan jentera dari keadaan yang sudah pasti akan menyebabkannya terbabas. Bagaimana pun, jumlah kemalangan sebanyak 23 kali ini adalah satu peningkatan berbanding dengan musim 2017, di mana dia telah terbabas sebanyak 27 kali pada musim tersebut.\n\nJuara dunia berkenaan selalunya terbabas ketika sesi latihan, sewaktu dia menguji tayar dan jenteranya bagi mengetahui hadnya. Dari situ, Marquez mengetahui setakat mana yang dia boleh desak jenteranya sewaktu perlumbaan.\nTiga penunggang lain yang mengisi kedudukan Lima Teratas dalam carta penunggang paling kerap terbabas adalah Xavier Simeon dengan 18 kali, serta Cal Crutchlow yang terikat bersama Jack Miller dengan 17 kali.\nPenunggang kebanggaan negara, Hafizh Syahrin, terbabas sebanyak 9 kali.\nBagaimana pun, jumlah itu jauh ketinggalan berbanding penunggang-penunggang daripada kelas-kelas yang lain. Stefano Manzi (penunggang yang telah dicengkam brek hadapannya oleh Romano Fenati) telah terbabas sebanyak 31 kali dalam kelas Moto2. Manzi kemudiannya diikuri oleh Lowes (27 kali), Marco Bezzecchi (24 kali), Jorge Navarro (24 kali), serta Gabriel Rodrigo (22 kali). Ini meletakkan Marc Marquez di anak tangga yang ke-lima.\n\nTerdapat sejumlah 303 buah kemalangan dalam kelas MotoGP, 418 bagi Moto2, dan 356 dalam kategori Moto3. Ini menjadikan jumlah keseluruhannya sebanyak 1,007 buah kemalangan. Jumlah ini adalah pengurangan dari 1,126 pada musim 2017.\n\nAdvertisements",
        "BERITA TEMPATAN\nMoto Malaya \n\nJPJ Pulau Pinang Akan Lelong Kereta Serendah RM700! \n\n\nPosted on March 22, 2019March 22, 2019 by Amirul Azreen \n\n\n\nJabatan Pengangkutan Jalan Raya Pulau Pinang (JPJ) mengumumkan akan mengadakan acara lelongan melibatkan 92 kereta daripada pelbagai jenama termasuk Toyota, Honda, Subaru, Nissan, BMW dan Volvo.\n\nKesemua kenderaan ini telah disita ekoran pelbagai kesalahan dan kini akan dilelong kepada orang ramai dengan harga serendah RM700 hingga RM13,000 pada 24 April depan.\n\nBerikut antara senarai kenderaan yang bakal dilelong:\n\nNissan Sentra 1.6 (2005)  RM700\nToyota Estima (2005)  RM1,000\nAudi A6 2.4 (2006)  RM7,000\nToyota Wish 1.8 (2004)  RM5,000\nToyota Vios 1.5 (2007)  RM6,000\nHonda Civic 1.7 (2004)  RM5,000\nMazda 3 2.0 (2005)  RM5,000\nBMW 523i (2005)  RM7,000\nToyota Harrier 2.4 (2004)  RM9,000\nMazda RX-8 (2007)  RM12,000\nHonda Integra 2.0 (2006)  RM9,000\nMercedes Benz E200 (2002)  RM4,000\nSubaru Impreza 1.6 (2007)  RM7,000\n\n\n\nBagaimanapun, orang ramai perlu bertabah kerana difahamkan perlu bersaing dengan penjual kereta terpakai!\n(SUMBER: Facebook Penang Kini)\n\nAdvertisements",
        "BERITA TEMPATAN\nducati\nMultistrada 950\nTunggang Uji \n\nTunggang Uji Ducati Multistrada 950 2018  Sederhana Lebih Baik \n\n\nPosted on December 26, 2018 by Zarul Faiz \n\n\n\n\nKami telah menunggang uji model Ducati Multistrada 950 2018 sewaktu Tunggangan Media anjuran Ducati Malaysia.\nMotosikal Multistrada 950 ini merupakan tawaran dalam segmen motosikal sport-tourer kelas pertengahan.\nIanya sesuai buat pelbagai jenis penunggang.\n\n\nPenulis telah menunggang motosikal di atas jalan raya berkenaan dengan begitu kerap sekali, sampai sudah lupa berapa banyak kali saya lalui jalan ini. Penunggangan kali ini di atas motosikal Ducati Multistrada 950 2018 menjadikannya perjalanan kali ke-tiga puluh, barang kali ke-empat puluh.\nTunggangan Media Ducati Multistrada 950\n\nWalaupun telah menunggang atas laluan ini menggunakan pelbagai motosikal yang berbeza, ia tidak terasa amat istimewa. Jangan salah anggap, laluan Sungai Koyan  Ringlet ini adalah antara laluan untuk menunggang yang terbaik di Semenanjung Malaysia. Hanya ada di antara motosikal tersebut kurang menyerlah di atas jalan raya asfalt bersimpang siur sejauh 80.3km ini.\n\nNamun, hari ini, ia terasa berbeza.\nPengenalan\nDucati telah pun memiliki model Multistrada 1200 (yang diperkenalkan sebelum Multistrada 1260) bersaing dalam segmen motosikal sport-tourer kelas terbuka. Bagaimana pun, mereka tidak mempunyai sebuah jentera sport-tourer atau adventure-tourer dalam kelas pertengahan yang sedang pesat membangun.\n\nHarga adalah faktor utama bagi menjadikannya berdaya saing. Dengan itu, model Multistrada 950 ini berkongsi enjin 937cc yang sama seperti model Hypermotard dan Supersport yang mengujakan. Dengan erti kata lain, ia tidak dilengkapi dengan Desmodromic Variable Timing (DVT). Selain itu, ia hanya dilengkapi dengan ABS dan kawalan cengkaman standard (bukan IMU berasaskan sudut condong), lengan ayun dua sisi, penyerap hentakan belakang Sachs, dan klac aktuasi wayar. Fork hadapan pula boleh dilaras sepenuhnya.\nTanggapan penunggangan\nEnjin L-Twin (V-Twin 90) bergerak lancar di keseluruhan rpm. Ia menghasilkan 113hp dan 95Nm tork, yang mana 80% daripadanya boleh digunakan bermula dari 3,500rpm. Namun begitu, ianya masih sebuah Ducati dan akan terhinggut-hinggut jika anda gunakan gear yang terlalu tinggi. Apa yang penting di sini adalah motosikal ini mampu bergerak dengan lancar dan secara yang diagakkan tanpa menakutkan penunggang.\n\nModel Multistrada 950 ini jelas terasa lebih kecil dan ringan berbanding Multistrada 1200. Ia bukan mainan jiwa kami tetapi sesuatu yang nyata sebaik sahaja kami melabuhkan punggung atas pelana. Pelananya juga tidaklah selebar berbanding abangnya yang lebih besar.\nNamun apa yang telah berjaya mencuri hati kami adalah pengendaliannya. Palang pemegangnya yang besar membuatkan aksi countersteering memasuki selekoh cukup mudah sekali. Sebaik sahaja mula mengiring, motosikal ini akan berada tetap di atas laluan pilihan anda. Memulas sedikit pendikit sewaktu permulaan selekoh akan menstabilkan lagi casis motosikal berkenaan, tetapi pada masa yang sama, motosikal tersebut hanya perlukan sedikit tekanan ke atas palang pemegang atau menggerakkan sedikit bahu untuk mengemaskan lagi laluan yang dipilih.\nKebolehan ini dilihat pada pertama kalinya di Lebuhraya Karak, tetapi di sini, kami akan tunjukkan bahagian yang lebih mencabar,\n\nUjian sebenar bermula di laluan Sungai Koyan  Ringlet. Selekoh-selekohnya memerlukan kemasukan yang yakin, kebolehan untuk mengekalkan dan mengemaskan laluan yang dipilih. Faktor yang lebih merbahaya adalah bahagian-bahagian yang mendap di atas jalan raya. Tiada masalah sekiranya mendapat ini adalah sewaktu jalan yang lurus, tetapi, lebih kerap berada di selekoh, sama ada baik sebelum memasuki atau di apeksnya.\nDalam banyak-banyak motosikal yang telah saya bawa ke sini, ada sebuah yang membuatkan kedua-dua buah tayarnya terlompat sewaktu lantunan semula suspensi, menyebabkan penulis memasuki arah bertentangan. Suspensi sebuah jentera yang lain membuatkan penulis dan isteri terlompat dari pelana. Kebanyakan pengeluar menetapkan suspensi terlalu keras sehingga tempat letak kakinya terkena permukaan jalan, diikuti dengan lompatan yang menyebabkan motosikal tersasar jauh apabila suspensi melantun.\n\nSebaliknya, ada beberapa buah motosikal yang mengendalikan lompatan-lompatan ini dengan baik sekali  dua buah motosikal dwi-sukan dengan suspensi WP, sebuah Multistrada 1200S dengan suspensi Skyhook, dan sebuah Multistrada 1200 2016.\nDiingatkn motosikal-motosikal berkenaan dilengkapkan dengan suspensi tercanggih.\nKami mula mendekati seksyen jalan raya berkenaan dengan berhati-hati, memastikan motosikal kekal setegak yang boleh. Namun, dengan segera kami dapati bahawa suspensi pada Multistrada 950 ini tidaklah terjatuh habis, atau melompat dengan kuat. Sudah pasti kami merasai setiap hentakan tetapi kami tidak terasa goyah dengannya. menyelusuri selekoh pada kelajuan melebihi 140km/j. Motosikal ini bukannya didatangkan dengan peredam stereng, tetapi terasa amat stabil di pertengahan selekoh.\n\nTindak balas pendikit yang lancar juga turut membantu. Tidaklah anda terasa tendangannya. Kelancaran ini menjadi landasan bagi laluan penyelekohan dan keluar yang dikawal rapi.\nKe semua sifat ini bergabung dengan lancar sewaktu kami menuju ke Simpang Pulai pada hari kedua. Sesiapa yang pernah menunggang atas jalan raya ini sudah sedia maklum betapa sukar dan merbahayanya jalan ini, tetapi tidak sekali pun Multistrada 950 ini menggusarkan kami.\nPendek kata, ia membuatkan kita terasa seperti wira, walaupun bagi mereka yang paling acuh tidak acuh.\n\nKelajuannya bertambah tanpa terasa tergesa-gesa. Malah, boleh dikatakan agak malas. Selain daripada bunyi hon masukan mercu tanda Ducati di bawah tangki sewaktu kami memulas pendikit, enjinnya juga kedengaran lebih kuat berbanding hanya kedengaran lebih sibuk. Ianya sesuatu yang perlu dialami sendiri.\nJika ianya kedengaran mudah, ianya kerana ianya benar. Tiada sesiapa pun antara kami merungut tentang lenguh-lenguh atau kepenatan sewaktu penunggangan. Motosikal Multistrada 950 ini membuatkan penunggangan anda terasa jauh lebih mudah.\nIanya juga agak menjimatkan, memandangkan betapa derasnya rentak kami sepanjang perjalanan. Kami telah meliputi jarak 294.5km dengan baki 30 kilometer dalam tangki, sejak kami tinggalkan perkarangan Ducati Malaysia.\n\nIanya bukanlah 100% sempurna. Tuil penukaran gearnya perlu ditarik panjang sewaktu penurunan gear. Kami sering kali terlepas gear sewaktu hari pertama penunggangan. Bagaimana pun, ini adalah kerana kami cuba menukar gear dengan pantas dan memulas pendikitnya dengan segera. Kaedah penukaran gear yang lebih bersahaja akan menangani masalah ini.\nKesimpulan\nModel Multistrada 950 mungkin tidak dilengkapi dengan teknologi sehebat Multistrada 1200, tetapi ianya cukup menyeronokkan untuk ditunggangi. Keringkasannya juga menghindarkan kami dari teralih perhatian dengan pelbagai atur cara yang ada. Sebaliknya, anda hanya perlu menunggangnya.\nMotosikal ini sesuai untuk pelbagai jenis penunggang. Walaupun ianya kedengaran seperti klis yang basi, ia tidak menggerunkan penunggang baharu, dan pada masa memastikan penunggang veteran turut kekal gembira buat masa yang lama.\nYa, kadang kala bersederhana itu lebih baik.\n\n\nAdvertisements",
        "BERITA ANTARABANGSA\nsuzuki\ntechnology \n\nModel Suzuki Akan Datang Mungkin Lebih Mudah Dikesan Oleh Radar \n\n\nPosted on March 4, 2019 by Zarul Faiz \n\n\n\n\nSuzuki mungkin akan melengkapkan lebih banyak pemantul radar pada model mereka yang akan datang.\nIni menjadikan motosikal lebih mudah dikesan oleh radar pada kenderaan berautonomi.\nDucati dan KTM juga dalam usaha melengkapkan radar pada motosikal mereka.\n\n\nSedarkah anda bahawa kereta berautonomi telah pun ada dalam pasaran? Atas sebab inilah Suzuki ingin membuatkan motosikal akan datang mereka lebih mudah untuk dikesan oleh radar, lapor Australian Motorcycle News.\nSebuah kereta berautonomi bermakna ianya boleh pandu kendiri. Ia bergerak tanpa memerlukan pemandu untuk memegang stereng dan pedal brek. Seperti kereta Volvo XC70 yang pernah kami pandu uji sebelum ini, kereta tersebut mengenal pasti jalan raya dan juga kenderaan lain. Ia secara automatiknya akan memandu arah melalui selekoh panjang dan memperlahankan kelajuan mahu pun berhenti sekiranya ada kenderaan lain yang berada di hadapannya.\n\nBagaimana pun, ia menghadapi sedikit masalah mengenal pasti motosikal. Motosikal secara amnya mempunyai keratan rentas yang lebih kecil dan lebih lincah berbanding kereta sedan yang biasa. Dan dengan itu, radar yang dipasang pada kereta berautonomi ini mungkin menghadapi masalah untuk mengenal pasti motosikal.\nOleh kerana itu, Suzuki ingin memasang lebih banyak pemantul radar pada motosikal mereka. Ia berfungsi bertentangan dengan cara pemesong radar yang ada pada jet pejuang stealth, yang berfungsi atas prinsip memesong dan/atau menyerap gelombang radar.\nPemantul ini adalah sebuah ciri yang dipasang, dan ianya tidak menggunakan kuasa.\n\nSuzuki bukanlah satu-satunya pengeluar yang sedang mengusahakan penyelesaian bagi masalah radar ini. Ducati turut menjanjikan model yang dilengkapi radar menjelang tahun 2020, begitu juga dengan KTM. Pengeluar komponen elektronik kenderaan, Bosch, juga dilaporkan sedang membangunkan produk untuk sistem radar bahagian hadapan dan belakang.\nSumber Australian Motorcycle News\nAdvertisements",
        "Bajaj Auto LTD\nBERITA TEMPATAN\nBikes Republic\nconvoi\nDominar D400 2018\nmodenas\nModenas Explore the Unexplored \n\nKonvoi Explore The Unexplored Modenas Dominar Kembali Untuk Pusingan Ke-4 \n\n\nPosted on January 6, 2019 by Zarul Faiz \n\n\n\n\nPerhatian buat para pemilik Modenas Dominar D400 di Selatan tanah air kita! Modenas dengan berbesar hatinya ingin menjemput anda untuk menyertai tunggangan Explore the Unexplored mereka yang berikutnya, yang akan berlangsung pada hari Sabtu yang akan datang, 12 Januari 2019! Konvoi dengan penyertaan terhad ini (permohonan boleh dilakukan melalui emel, maklumatnya akan diberikan di bawah) akan bermula dari Tebrau menuju ke Mersing untuk menikmati makan tengah hari (yang ditaja Modenas) sebelum meneruskan perjalanan ke Kluang dan kemudiannya pulang semula.\n\nBagi mereka yang berminat untuk menyertai tunggangan ini, anda perlu emelkan maklumat anda ke alamat [emailprotected] (nama penuh, nombor pendaftaran motosikal/nombor plet motosikal, nombor kad pengenalan, dan juga nombor telefon bimbit). Tempat berkumpul pertama telah ditetapkan di Sayed Bistro Tebrau pada jam 7 pagi untuk sarapan (sekali lagi, ditaja Modenas!) dan taklimat penunggangan. Konvoi akan mula bergerak pada jam 8 pagi di mana hentian pertama tunggangan ini adalah Jeti Tanjung Leman yang merupakan lokasi pertama pertandingan foto Motography.\n\nApakah pertandingan foto Motography ini? Mereka yang menyertai tunggangan ini boleh (dan kami amat menggalakkan anda untuk merebut peluang ini) untuk mengambil bahagian dalam pertandingan foto Motography, di mana anda berpeluang untuk memenangi hadiah-hadiah yang menarik, antaranya helmet Shark baharu dan jaket penunggangan Alpinestars!\nAkan ada dua lagi lokasi fotografi Motography sepanjang tunggangan hari berkenaan jadi pastikan anda mengambil pelbagai gambar pemandangan (termasuklah gambar motosikal Modenas Dominar D400 kesayangan anda) DAN serahkannya untuk menyertai pertandingan berkenaan.\n\nKe semua belanja akan ditaja oleh Modenas (kecuali minyak petrol) bagi konvoi Explore the Unexplored pertama bagi tahun 2019. Siri penunggangan epik ini telah diadakan sejak tahun lalu di mana ia telah mengambil tempat di seluruh Semenanjung Malaysia dan untuk hujung minggu yang akan datang, konvoi ini akan menuju ke Selatan tanah air kita!\n\nBagi mereka yang berminat untuk menyertai tunggangan ini, anda perlu emelkan maklumat seperti nama penuh, nombor pendaftaran motosikal (nombor plet), nombor kad pengenalan,dan nombor telefon bimbit ke alamat [emailprotected] dengan segera kerana bilangan pesertanya terhad. Jadi, segeralah mendaftar bagi menjadi menyertai pengembaraan epik tajaan Modenas dan Bajaj ini!\nKonvoi Modenas Dominar 400 Ke Kuantan  When Lifes A Beach\n\nAdvertisements",
        "BERITA TEMPATAN\nMoto Malaya \n\nIsytihar Helmet Sebelum Ke Luar Negara Untuk Elak Dirampas! \n\n\nPosted on July 9, 2019July 9, 2019 by Amirul Azreen \n\n\n\nAkaun Facebook, Ministry of Superbike Singapore telah memuat naik gambar yang memaparkan peringatan oleh Jabatan Kastam Diraja Malaysia mengenai kemasukan helmet yang tidak mengikut piawaian ditetapkan.\nSelain daripada penggunaan Bahasa Inggeris yang tidak teratur, sepanduk tersebut turut mencetuskan pelbagai tanda-tanda susulan maklumat yang cuba disampaikan kurang jelas dan mampu mencetuskan kekeliruan terutamanya bagi penunggang motosikal.\n\nSepanduk tersebut menjelaskan bahawa kemasukan helmet yang tidak menepati piawaian United Nation (UN) R22 Protective Helmets and Their Visor for Driver and Passenger of Motorcycles and Moped  lebih tepat ECE 22  atau Malaysian Standard (MS) 1 Specification for Protective Helmets for Vehicle Users akan menyebabkan helmet terbabit boleh dirampas pihak kastam.\nHelmet yang dibawa masuk tanpa permit daripada pihak Jabatan Pengangkutan Jalan (JPJ) juga boleh menyebabkan helmet tersebut ditahan.\nBagaimanapun, kami berjaya menghubungi pihak kastam dan mereka menggesa orang ramai untuk mengisytiharkan helmet atau sebarang kelengkapan tunggangan lain ketika di lapangan terbang bagi mengelakkan sebarang kekeliruan berlaku sebaik pulang ke tanah air.\nAdvertisements",
        "BERITA ANTARABANGSA\nducati\nMotosikal Buatan Khas\nmotosikal Street fighter \n\nDucati Streetfighter V4 Rekaan Officine GP Design \n\n\nPosted on February 1, 2019 by Zarul Faiz \n\n\n\n\nKetua Pegawai Eksekutif Ducati, Claudio Domenicali telah mengatakan sebelum ini bahawa akan ada lebih banyak model V4 yang akan diperkenalkan.\nPara penggemar Ducati mengharapkan yang salah sebuah daripadanya adalah Streetfighter V4 baharu.\nBuat masa ini, Officine GP Design telah membina Ducati Streetfighter V4 ini.\n\nAngkat tangan anda sekiranya anda adalah salah seorang antara ramai peminat yang rindukan model Ducati Streetfighter dan ternanti-nantikan sebuah model yang baharu. Buat masa ini, jamulah mata anda dengan Ducati Streetfighter V4 rekaan Officine GP Design ini sementara kita nantikan kemunculannya.\nPenantian bagi kemunculan sebuah model Streetfighter janaan V4 baharu menjadi semakin hangat apabila Ketua Pegawai Eksekutif Ducati, Claudio Domenicali, mengatakan bahawa akan ada lebih banyak model Ducati V4 pada masa yang akan datang. Ianya satu berita yang disambut gembira oleh ramai kerana Ducati pada masa ini tidak mempunyai model motosikal lumba naked yang sejati, kecuali untuk model Monster 821 yang semasa.\nBagaimana pun, firma rekaan dari Itali, Officine GP Design, tidak sabar menunggu dan telah membina motosikal Streetfighter mereka sendiri. Mereka akan menghasilkan sepuluh buah jentera yang menakjubkan ini. Ianya dibina tanpa bantuan pihak pengilang berkenaan, menunjukkan potensi platform kerangka dan enjin V4 untuk diterapkan pada motosikal yang lain.\n\nSelain daripada ketiadaan panel reraup badannya itu, ciri yang paling menonjol adalah fork girder yang menggantikan unit hlins yang standard. Fork girder tersebut dibekalkan oleh FG Racing dan ianya dicanai dari billet. Roda Jonich SX menambahkan lagi penarik keseluruhan pakej ini.\nTangki dan kerangkanya bukan sekadar dicat, sebaliknya ianya diliputi dengan saduran tembaga bertekstur yang dibuat khas. Lampu hadapannya telah diambil dari sebuah Ducati Diavel. Paparan instrumennya adalah standard namun ianya dipasang di atas pemaut yang dicetak 3D.\nPelana kulitnya adalah buatan Foglizzo dengan logo V4 Penta. Bahagian ekor motosikal ini juga telah direka semula. Komponen-komponen yang lain kebanyakannya dari Rizoma.\n\nHarap-harap motosikal naked Ducati V4 akan tampak sebaik ini, atau lebih baik lagi.\nSumber imej: MCN\nAdvertisements",
        "BERITA TEMPATAN\nMoto Malaya \n\nPDRM Saran Orang Ramai Isi Borang Balik Kampung \n\n\nPosted on May 31, 2019 by Amirul Azreen \n\n\n\nSempena sambutan Hari Raya yang semakin menghampiri, Polis Diraja Malaysia (PDRM) menggesa agar orang ramai mengisi borang keselamatan sebelum memulakan perjalanan balik kampung.\nBorang tersebut yang boleh dimuat turun di SINI, akan memudahkan pihak polis membuat pemantauan di kawasan perumahan agar dapat mengelakkan daripada kejadian jenayah berlaku.\n\nInisiatif Borang Maklumat Balik Kampung itu sedikit sebanyak dapat mengurangkan kebimbangan orang ramai terhadap rumah dan kenderaan yang ditinggalkan ketika di kampung halaman.\nAdvertisements",
        "shell\nShell Advance\nShell Malaysia\nShell Malaysia MotoGP \n\nShell Advance Ride-Thru: Cara Terbaik Untuk Menikmati MotoGP \n\n\nPosted on November 4, 2018 by Zarul Faiz \n\n\n\n\nKunjungi Shell Advance Ride-Thru di Shell MotoGP 2018 untuk pengalaman yang tidak dapat dilupakan.\nAnda akan menerima perkhidmatan yang terbaik dengan perbelanjaan minima serendah RM30 sahaja.\nShell Advance Ride-Thru ini terletak di kawasan parkir P1.\n\n\nShell Advance Ride-Thru merupakan salah satu cara terbaik bagi menikmati pengalaman acara perlumbaan Shell Malaysia MotoGP 2018.\n\nKita semua sudah sedia maklum suasana di MotoGP. Anda menunggang ke Sepang dengan perasaan penuh teruja mengenai suasananya dan perlumbaan yang akan mengambil tempat. Anda termimpikan motosikal baharu yang akan diperagakan, peluang untuk berswafoto dengan model-model yang jelita, menangi hadiah istimewa, dan menyaksikan penunggang kegemaran anda beraksi.\n\nNamun begitu, jalan raya mulai sesak sebaik sahaja anda menghampiri Litar Antarabangsa Sepang. Selain itu, anda perlu mencari tempat untuk memarkir motosikal anda. Kena belanja RM20 untuk parkir. Dan telah ada khabar angin mengatakan yang berlakunya kecurian bahagian motosikal. Jadi, apa penyelesaiannya? Shell Advance Ride-Thru.\nIa cukup mudah sekali:\n\nTunggang ke kaunter.\nPilih Pakej Shell Advance pilihan anda.\nTinggalkan motosikal anda dengan mekanik terlatih.\nShell akan membekalkan penapis minyak baharu  secara percuma!\nBersantailah di ruang legar atau kunjungi kawasan astaka SIC.\nMotosikal anda akan diparkir di kawasan yang selamat bersebelahan tapak gerai setelah ianya diselenggara.\n\n\n\n\n\n\n\n\n\n\n\n\nKe semua ini dengan belanja minimum RM30 sahaja.\n\nTetapi, jika anda memilih Pakej Add-On, anda akan menerima:\n\nIsian semula minyak petrol Shell V-Power.\nPelitup motosikal.\nTiket hillstand.\n\nSemua ini dengan tambahan RM30.\n\n\n\n\n\n\n\n\n\n\n\nJadi, bukan sahaja anda dapat menikmati perlumbaan dengan tenteram, tetapi, motosikal anda juga akan dijaga sebaik mungkin sehingga anda sedia untuk pulang.\nNOTA TAMBAHAN: Perkhidmatan penyelenggaraan ini terbuka bagi motosikal 250cc ke bawah. Sila rujuk gambar di bawah.\n\nAdvertisements",
        "BERITA ANTARABANGSA\nMoto Malaya \n\nFerrari Lakar Kejuaraan Ke-36 Di Perlumbaan 24 Jam Le Mans \n\n\nPosted on June 17, 2019 by Amirul Azreen \n\n\n\nGandingan Alessandro Pier Guidi, James Calado dan Daniel Serra bagi pasukan AF Corse bersama jentera Ferrari 488 GTE berjaya merekodkan kemenangan di perlumbaan 24 jam Le Mans buat kali ke-36.\nKemenangan tersebut merupakan pencapaian ke-27 bagi Prancing Horse dengan kemenangan pertama diraih lebih 70 tahun dahulu ditangan Luigi Chinetti dan Lord Selsdon.\nIni menandakan kemenangan sulung dalam kelas GTE-Pro dai Le Mans bagi jentera 488 GTE.\nKemenangan ini merupakan kejayaan bermakna bagi pasukan AF Corse yang kali terakhir muncul juara pada edisi 2014.\nFerrari turut menaiki podium dalam kelas GTE-Am oleh pasukan JMW Motorsport yang dipandu oleh Jeff Segal, Wei Lu dan Rodrgio Baptista.\n\nJames meluahkan rasa keterujaan selepas kemenangan tersebut dan menyifatkan segala masa yang dihabiskan terhadap persiapan membuahkan hasil penuh makna.\nKami telah bekerja dengan amat keras untuk perlumbaan ini. Dalam tempoh enam bulan ini, kami memfokuskan segalanya terhadap persiapan kerana inilah yang kami mahukan selama ini.\nPerlumbaan ini amat sukar apatah lagi berdepan beberapa isu. Kami memiliki staf yang mantap yang berjaya memenuhi kehendak kami. Mereka adalah rakan sepasukan yang hebat, katanya.\nSementara itu, Alessandro menyifatkan kemenangan ini cukup manis buat dirinya.\nBerlumba dengan pasukan Ferrari lalu mendengar lagu Itali dinyanyikan merupakan saat yang cukup istimewa. Saya berasakan kami telah mempamerkan perlumbaan yang cukup sempurna hari ini, ujarnya.\nAdvertisements",
        "BERITA TEMPATAN\nducati\nDucati Malaysia\nMoto Malaya \n\nSambut Tahun Baru Cina bersama Ducati Petaling Jaya! \n\n\nPosted on January 24, 2019 by Sep Irran \n\n\n\nSempena sambutan Tahun Baru Cina 2019 yang akan tiba tidak lama dari sekarang, Ducati Petaling Jaya yang terletak di dalam Naza Automall Petaling Jaya akan menawarkan beberapa promosi menarik bagi semua peminat Ducati di Malaysia.\n\nPada 26 dan 27 Januari 2019, anda boleh memiliki sebuah jentera Ducati terkini di dalam negara yang akan dipakejkan sekali dengan aksesori menarik seperti sistem ekzos prestasi dan kelengkapan menunggang seperti jaket touring, jaket kulit, helmet dan lain-lain. Terdapat lima model menarik menanti anda dan promosi Tahun Baru Cina Ducati Petaling Jaya adalah seperti berikut:\n1) Ducati Panigale V4 S dengan pakej ekzos*\n2) Ducati Multistrada 1200 Enduro dengan aksesori menunggang* (jaket touring dan helmet)\n3) Ducati Scrambler 1100 Sport dengan pakej ekzos*\n4) Ducati Hypermotard 939 dengan aksesori menunggang* (jaket kulit)\n5) Ducati 959 Panigale Corse dengan aksesori menunggang* (helmet)\n\nTawaran Tahun Baru Cina dari Ducati Petaling Jaya akan berlangsung hujung minggu ini (26 dan 27 Januari 2019) dan akan berlangsung di Naza Automall, Petaling Jaya. Cepat sementara stok masih ada!\n\nUntuk sebarang pertanyaan lanjut, kunjungi Ducati Petaling Jaya atau layari halaman Facebook utama Ducati Petaling Jaya. Sambutlah Tahun Baru Cina 2019 bersama Ducati baru!\n*pakej tertakluk kepada terma dan syarat. Stok pakej ekzos dan aksesori menunggang adalah terhad.\nAdvertisements",
        "BERITA ANTARABANGSA\nKawasaki\nMoto\nNinja ZX-10RR\nWSBK \n\nKawasaki Ninja ZX-10RR Baharu Akan Muncul Pada Tahun 2020? \n\n\nPosted on April 29, 2019April 29, 2019 by Zarul Faiz \n\n\n\n\nDominasi Alvaro Bautista dan jentera Ducati V4 R dalam kejohanan WorldSBK sudah pasti membakar semangat Kawasaki.\nIanya disemarakkan lag dengan penggunaan teknologi MotoGP dalam jentera Ducati V4 R.\nMereka membayangkan bahawa mereka akan muncul dengan sebuah Kawasaki Ninja ZX-10RR yang baharu bagi musim 2020.\n\n\nBagi musim 2019 untuk kejohanan WorldSBK, Kawasaki kekal menggunakan jentera Kawasaki Ninja ZX-10RR. Ianya jentera yang telah membuktikan kehebatannya dengan memenangi empat kejuaraan dunia secara berturut-turut.\nNamun, gabungan Alvaro Bautista dan jentera Ducati V4 R telah terbukti terlalu sukar untuk ditangani, mendominasi keseluruhan kejohanan berkenaan. Tamparan hebat ini tidak boleh dibiarkan begitu sahaja dan dengan itu, jentera ZX-10RR yang baharu sudah pasti sedang dibangunkan mereka untuk musim 2020.\nIanya tidak dapat dielakkan, seperti mana yang telah diterangkan oleh Jurutera Kanan Kawasaki Racing Team (KRT), Ichiro Yoda, untuk sebuah laman sesawang dari Jerman, Speedweek.\nKawasaki kurang berpuas hati dengan Ducati yang telah membina sejumlah model homologasi istimewa yang jauh berbeza daripada sebuah model V4 yang biasa. Bagi mereka, ianya bertentangan dengan semangat kejohanan WorldSBK, dan dengan itu, telah kekal dengan model Ninja ZX-10R yang telah dipertingkatkan, iaitu ZX-10RR.\nNamun begitu, jika dikaji semula peraturan WorldSBK, kita akan mendapati yang ia sebenarnya menggalakkan langkah sebegini. Seebuah pengilang perlu membina 250 buah model homologasi istimewa dalam tahun pertama, diikuti dengan 250 buah lagi pada tahun berikutnya. Harga siling motosikal tersebut telah dihadkan pada tahap 40,000.\nPersoalannya kini adalah sama ada Kawasaki ingin mengikuti langkah ini. Segmen motosikal superbike semakin mengecil namun masih ada ramai yang berminat dengannya. Di samping itu, Kawasaki adalah satu-satunya antara empat pengeluar utama dari Jepun yang tidak terlibat dengan MotoGP. Dan oleh kerana itu, mereka perlu mengambil tindakan melawan semula Ducati V4 dalam kejohanan WorldSBK, dan ini bermakna akan munculnya model ZX-10RR yang baharu.\n\nAdvertisements",
        "BERITA ANTARABANGSA\nKereta\nPorsche \n\nPorsche 911 Turbo S 1,200hp kejar 320kmh di PANTAI? \n\n\nPosted on February 21, 2019 by Sep Irran \n\n\n\nSememangnya terdapat ramai peminat jenama Porsche di dunia kerana sejarah mereka dalam mengeluarkan jentera yang bukan sahaja cantik malah berprestasi tinggi. Sedia ada, semua model keluaran mereka mampu menjana kuasa menakjubkan tetapi terdapat satu Porsche 911 Turbo S dari Guernsey, Kepulauan British yang mempunyai sedikit keistimewaan.\nDibina oleh MADMAX Racing Team, Porsche 911 Turbo S telah ditala dengan segala modifikasi untuk menjana kuasa yang amat tinggi. Pasukan tersebut menyatakan bahawa ia menghasilkan 1,200hp dan bersama pemandu mereka Zef Eisenberg, mereka ingin mencipta rekod baharu di pantai Pendine Sands, Wales.\nSasaran mereka? 200mp/h atau 321.8km/h. Ini mungkin bukan nombor yang tinggi tetapi tempat bersejarah di tepi pantai Pendine Sands sepanjang 11km mungkin merupakan satu perkara yang gila untuk dilakukan oleh kerana kawasan berpasir mampat dan bukan di atas jalan raya.\nZef Eisenberg (Imej kredit: MCN)\nZef Eisenberg bukan pemandu biasa kerana beliau pernah mencatat kelajuan rekod terpantas di kawasan pasir menggunakan Suzuki Hayabusa yang telah dipasang dengan supercharger binaan MADMAX. Einsenberg berjaya mencatat kelajuan 324.4km/h dan beliau juga memegang rekod kemalangan motosikal terpantas Britain dengan kelajuan 230mph atau 370km/h!\nImej kredit: MCN\nPada April 2019, beliau telah memilih sebuah Porsche 911 Turbo S keluaran 2015 dan telah pun berjaya mencatat kelajuan 175mp/h (281km/h). Walaupun berkuasa 550hp, Einsenberg masih tidak berpuas hati dan ingin mencatat sejarah dengan kuasa yang lebih tinggi iaitu 1,200hp. Kuasa tinggi ini diperlukan untuk mencatat kelajuan sasaran diatas permukaan pasir pantai Pendine Sands.\nSetakat ini, Porsche 911 Turbo S tersebut telah dengan enjin 4.2-liter telah melalui upgrade menyeluruh dimana ia mempunyai bahagian dalaman, turbo, sistem penyejukan dan lain-lain yang baharu. Paling menarik? Kereta ini masih dalam kategori sah digunakan di jalan raya!\nAdvertisements",
        "BERITA ANTARABANGSA\nFIM\nMotosikal trial \n\nFIM Telah Mengemukakan Petisyen Kepada Jawatankuasa Olimpik Antarabangsa Untuk Menyertakan Acara Trial-E \n\n\nPosted on January 31, 2019 by Zarul Faiz \n\n\nYamaha TY-E  Sumber imej: enduro21.com\n\nFIM sedang melobi Jawatankuasa Olimpik Antarabangsa (IOC) untuk menyertakan acara penunggangan Trial-E.\nPara penunggang motosikal trial adalah atlit yang mempunyai berkebolehan yang amat tinggi bagi membolehkan mereka untuk mengatasi sebarang halangan.\nJika diterima, acara Trial-E akan menjadi sukan permotoran yang pertama dalam Kejohanan Olimpik Paris 2024.\n\nFIM (Federation Internationale de Motorcyclisme) sedang melobi Jawatankuasa Olimpik Antarabangsa (IOC) untuk menyertakan acara motosikal trial elektrik dalam Sukan Olimpik.\nPenunggangan Trial adalah sebuah acara sukan permotoran yang mengagumkan di mana para pesaing mencabar diri mengharungi halangan yang tampak agak mustahil. Dan dengan itu, para penunggang ini adalah atlit sejati yang telh menjalani latihan dan persediaan yang mengambil masa bertahun lamanya.\nFIM telah pun menganjurkan siri kejohanan E-Trial mereka sendiri, sebagai sebahagian daripada kejohanan Trial World Championship. Para penunggang menunggang motosikal trial elektrik dalam siri kejohanan E-Trial ini, yang mana ianya telah diperkenalkan pada tahun 2017.\nYamaha-TY-E\nDan atas sebab ini, FIM berharap yang IOC akan menyertakan acara Trial-E dalam Kejohanan Olimpik Paris 2024.\nSetiap kali berlangsungnya Sukan Olimpik, akan ada sukan-sukan baharu yang akan diperkenalkan. Sebagai contoh, sukan besbol, sofbal, sukan luncur, sukan memanjat, karate dan papan luncur akan diperkenalkan pada Sukan Olimpik Tokyo 2020. Bagi membolehkan sesuatu sukan baharu itu diperkenalkan di Olimpik, IOC menyatakan bahawa sukan tersebut mesti menjurus kepada warga remaja, boleh disertai oleh lelaki dan juga wanita, bersifat mapan, menakjubkan, boleh dimainkan di ke semua benua, dan tidak memerlukan infrastruktur baharu. Berdasarkan ciri-ciri tersebut, ternyata penunggangan trial memenuhi ke semua kriteria berkenaan.\nPresiden IOC, Jorge Viegas, berkata, Kami yakin yang Sukan Olimpik di Paris pada tahun 2024 melambangkan peluang yang unik dan bersejarah yang membolehkan Trial-E untuk menjadi disiplin sukan permotoran pertama yang menjadi sebahagian daripada Sukan Olimpik. Penyertaan perdana ini akan menjadi asas bagi sebuah hubungan yang kukuh yang akan merapatkan lagi FIM, IOC dan seluruh keluarga Olimpik untuk tahun-tahun yang akan datang.\nTrial-E akan menjadi sukan permotoran pertama dalam Olimpik sekiranya ianya diterima. Negara kita Malaysia turut mempunyai penunggang trial yang ternama, Acoi Pangkolo.\n\nAdvertisements",
        "BERITA ANTARABANGSA\nFord\nKereta\nShelby \n\nShelby GT500 2020  Mustang paling canggih dan berkuasa dalam sejarah? \n\n\nPosted on March 14, 2019 by Sep Irran \n\n\n\nTerdapat ramai peminat Ford Mustang di Malaysia dan juga seluruh dunia yang berminat dengan gabungan reka bentuk ikonik jentera muscle car dan prestasi unggul dari Amerika Syarikat. Oleh kerana itu, ramai juga yang sedang menanti pelancaran Shelby GT500 2020 yang dikatakan model paling canggih dan berkuasa dalam sejarah.\n\nMenurut mereka dari Ford Performance, model Shelby GT500 High Performance telah melalui pelbagai proses kemajuan termasuk penggunaan teknologi supercomputer dan percetakan 3D dalam fasa ujian maya (virtual testing). Model yang boleh dibawa secara halal diatas jalan raya telah banyak memberi fokus kepada bahagian penjanaan kuasa dan aerodinamik dari pakar-pakar.\n\nBeratus-ratus reka bentuk berbeza telah diuji dengan teknologi supercomputer dan percetakan 3D secara digital dan juga fizikal. Melalui teknologi ini, mereka mampu menghasil sebuah jentera yang bukan sahaja berkuasa tinggi malah berprestasi hebat di dalam dan luar litar.\n\nMenurut Matt Titus, jurutera kenderaan Ford Performance, Kami mencipta dan mempelajari reka bentuk bersama pasukan kejuruteraan dan membuktikan strategi yang berbeza sebelum kami membina prototaip pertama. Bukan sahaja ini meningkatkan keberkesanan reka bentuk, ia secara dramatik mengurangkan masa yang diperlukan untuk membangunkan GT500  dan kos yang berkaitan dengannya.\n\nShelby Mustang GT500 2020 dikatakan akan menghasil kuasa lebih dari 700hp yang bukan sahaja memberi kuasa pecutan yang gila malah gabungan dengan pakej aerodinamik berteknologi tinggi akan menghasil sebuah Mustang yang sangat sesuai untuk dibawa secara maksimum di dalam litar.\n\nPakej aero baru ini menggabungkan reka bentuk dan teknologi bahan terkini dengan ketukangan kepakaran lumba Ford untuk menghasilkan Mustang yang paling berkuasa, seimbang dan konsisten  walaupun melalui trek lanjutan  yang berfungsi untuk memberikan keyakinan yang lebih menyeronokkan kepada pemandu, kata Steve Thompson, jurutera dinamik kenderaan Ford Performance.\n\nShelby GT500 2020 akan mula dijual di pasaran US mulai musim panas tahun 2019.\nAdvertisements",
        "BERITA TEMPATAN\nMoto\nMoto Malaya \n\n4 Sebab Anda Perlu Elak Beli Helmet Tiruan! \n\n\nPosted on March 30, 2019 by Amirul Azreen \n\n\n\nMeskipun terdapat pelbagai jenama topi keledar yang datang dalam pelbagai rupa dan bentuk namun kesemuanya berkongsi satu persamaan, memastikan perlindungan optimum untuk kepala setiap penunggang motosikal.\nBagaimanapun, dalam tempoh beberapa tahun ini, permintaan helmet tiruan semakin tinggi dengan pembeli mahu mendapatkan helmet berjenama dengan harga jauh lebih rendah.\nHelmet tiruan boleh didapati dengan mudah terutamanya di media sosial dan laman sesawang perniagaan atas talian.\nMemandang serius keselamatan penunggang motosikal, kami senaraikan empat sebab anda perlu elak daripada membeli helmet tiruan.\n\n1) Tidak menjalani ujian keselamatan\nDua tahun lalu, pengeluar helmet Jepun, SHOEI menerusi syarikat Sinar Puncak Sdn Bhd telah menguji beberapa helmet tiruan yang menggunakan jenama mereka dan mendapati barang tiruan tersebut tidak kukuh dan tidak selamat untuk digunakan.\nMereka turut mendapati bahan yang digunakan mudah retak sementara visor retak serta-merta apabila terkena batu kecil.\n\n2) Tidak mengikut piawaian ditetapkan\nSetiap helmet yang dijual di Malaysia perlu mendapatkan sijil piawaian MS 1 atau E Marking.\nKedua-dua piawaian ini mengesahkan bahawa helmet yang dijual di pasaran adalah selamat untuk digunakan.\n\n3) Tidak menggunakan bahan berkualiti\nMeskipun helmet tiruan memaparkan jenama terkenal antaranya, SHOEI, Arai dan AGV namun ia sama sekali tidak mencerminkan kualiti yang sama seperti yang produk original.\nRata-rata helmet tiruan menggunakan foam perlindungan yang biasa sementara cengekerang helmet pula menggunakan bahan yang tidak berkualiti dan mudah pecah apabila kemalangan. Tali topi keledar juga mudah putus apabila direntap!\n\n4) Nyawa lebih penting berbanding jenama\nAntara sebab utama segelintir daripada penunggang motosikal membeli helmet tiruan adalah disebabkan mengejar jenama dan reka bentuk yang cantik.\nTidak dinafikan, helmet tiruan tampak serupa dengan helmet asli yang berjenama namun seharusnya keutamaan diberikan terhadap menjaga keselamatan diri dan bukannya cuba kelihatan gah dengan helmet yang bergaya!\nJadilah pengguna yang bijak dengan memilih peralatan yang dapat meningkatkan keselamatan daripada mengejar jenama dan rupa bentuk semata-mata untuk tampak lebih bergaya.\n\nAdvertisements",
        "BERITA TEMPATAN\nMoto Malaya \n\nKawasaki Ninja ZX-4R Masuk Malaysia Suku Ketiga 2024? \n\n\nPosted on July 18, 2023July 18, 2023 by Amirul Azreen \n\n\nKawasaki kembali mencapai populariti di pasaran global sejak membuat langkah berani dengan memperkenalkan jentera 4-inline 250cc, Ninja ZX-25R.\n*Ninja ZX-25R \nPengeluar motosikal Jepun itu tidak berhenti disitu apabila turut mengembangkan barisan model 4-dapur apabila melancarkan Ninja ZX-4R secara rasminya pada awal tahun ini. Selang beberapa bulan kemudian, Kawasaki Ninja ZX-4R itu turut diperkenalkan di pasaran Thailand dengan dua varian, Standard dan SE.\nMalaysia pula masih ketandusan model sulung menerusi Ninja ZX-25R namun kami tidak risau kerana pengedar rasmi, Edaran Modenas Sdn Bhd (EMOS) akan memperkenalkan motosikal tersebut tahun ini yang dijangka berlaku antara hujung bulan Ogos atau awal bulan September.\n*Ninja ZX-4R\nDalam perkembangan terbaru, kami difahamkan Ninja ZX-4R akan turut dibawa ke pasaran Malaysia. Berdasarkan info yang kami perolehi, Ninja ZX-4R itu dijangka akan diperkenalkan sekitar Suku Ketiga tahun depan (2024).\nUntuk rekod, Kawasaki Ninja ZX-4RR ini dikuasakan enjin 399cc 4-stroke DOHC dengan penyejukan cecair yang menawarkan rev limit lebih 15,000rpm. Kuasa enjin pula disalurkan kepada tayar belakang menerusi transmisi 6-kelajuan dengan bantuan klac basah.Platform tersebut berupaya menghasilkan 79.1hp dengan bantuan Ram-Air.\n\nPerkembangan terbaru ini pastinya merancakkan lagi pasaran motosikal tempatan dengan kehadiran motosikal 4-inline 400cc itu.\nNamun, sementara menanti ketibaan model tersebut, kami lebih teruja dengan pelancaran Ninja ZX-25R yang akan berlangsung tidak lama lagi. Ini kerana motosikal tersebut akan dipasang sepenuhnya disini dan akan dijual dibawah lencaran Modenas.\n*Versys 650\nTerbaru, EMOS juga telah merasmikan pelancaran tiga model CKD 650cc menerusi Modenas Versys 650, Ninja 650 dan Z650. Ketiga-tiga model ini dijual dengan harga bawah RM40,000 sekaligus menghadirkan berita gembira buat peminat tempatan yang mahu merasaik jentera Jepun dengan harga lebih mesra.\nApa pun, kita nantikan pengumuman rasmi dari pihak EMOS mengenai pelancaran model akan datang itu.\nAdvertisements",
        "BERITA ANTARABANGSA\nBugatti\nKereta \n\nVIDEO: Bugatti uji kaliper brek titanium teknologi cetakan 3D \n\n\nPosted on December 27, 2018 by Sep Irran \n\n\n\nSejak awal tahun ini, Bugatti telah mengumumkan usaha mereka dalam percubaan dan eksperimen kaliper brek titanium yang dibuat khas dengan teknologi percetakan 3D atau 3D-printing. Usaha mereka dalam meneraju ke arah pengilangan sepergini adalah untuk mereka bentuk bahagian kereta yang jauh lebih tinggi dari segi prestasi jika dibandingkan dengan teknologi yang digunakan secara berleluasa sekarang.\n\nHasil mereka adalah sebuah kaliper bersaiz 41cm panjang, 21cm lebar dan 13.6cm tinggi dengan berat hanya 2.9kg. Kaliper brek bersaiz sama yang digunakan oleh Bugatti sekarang adalah 40% lebih berat kerana ia menggunakan aloi aluminium.\n\nPercetakan 3D yang menggunakan teknologi laser yang mencairkan sebuk aloi titanium jenis Ti6AI4V (biasanya digunakan untuk industri aeroangkasa) mengambil masa selama 45 jam untuk membuat 2,213 lapisan kaliper. Hasilnya? Sebuah brek kaliper 8-piston titanium terbesar pernah dikilang setakat ini yang teramat kuat dengan prestasi tinggi dan juga tahan lasak!\n\nBugatti juga ambil masa selama 11 jam untuk mengemaskan segala bahagian permukaan dan bebenang dan ini bukan untuk tunjuk-tunjuk sahaja ya, tuan-tuan dan puan-puan. Dalam video di bawah, Bugatti telah menguji prestasi dan ketahanan brek kaliper titanium ini dengan kelajuan setinggi 400km/j dan juga darjah kepanasan melepasi 1,000Celcius!\n\nIni merupakan satu langkah yang besar bagi industri automotif dan jika ia berjaya dilaksanakan pada skala pengilangan yang lebih besar, Bugatti (yang merupakan syarikat di bawah paying VW Group) kemungkinan besar akan meneruskan usaha tersebut kepada jenama motosikal milik mereka iaitu Ducati. Menarik, kan?\nAdvertisements",
        "BERITA TEMPATAN\nMoto Malaya \n\nKonvoi 100 Buah Ferrari Gegar Kuala Lumpur \n\n\nPosted on April 24, 2019 by Amirul Azreen \n\n\n\nPengedar rasmi Ferrari dari tiga negara, Malaysia, Singapura dan Thailand bersama-sama meraikan ulang tahun ke-10 selaku pengedar dengan pelbagai aktiviti di hujung minggu.\nNaza Italia, Ital Auto Pte Ltd dan Cavallino Motors Co. Ltd merupakan pengimport dan pengedar rasmi bagi jenama Ferrari di Malaysia, Singapura dan Thailand.\n\nPada 19 April lalu, sebanyak 100 pemilik kenderaan Ferrari dari ketiga-tiga negara telah menghadirkan diri di Hotel St. Regis bagi meraikan Ulang Tahun Ke-10 yang turut menyaksikan pelancaran model baharu, Ferrari F8 Tributo.\n\nPelancaran ini membuka lembaran baru buat pasaran di Asia Tenggara kerana buat pertama kalinya jentera Ferrari baharu dilancarkan di benua ini sejak dipersembahkan di Pameran Motor Geneva, March lalu.\nFerrari turut mengadakan konvoi  yang melibatkan lebih 100 buah kereta Ferrari  ke istana Sultan Selangor dan berkunjung ke Muzium Kereta Sultan Selangor sebelum disusuli dengan pemanduan ke Putrajaya.\n\nBukan itu sahaja, perlumbaan khas bagi setiap pemilik Ferrari turut diadakan di Litar Antarabangsa Sepang dengan beberapa cabaran disediakan antaranya, Time Attack Challenge.\n\nKonvoi Ferrari tersebut turut hadir ke Litar Sepang bagi menyaksikan Cabaran Trofeo Pirelli Asia Pasifik 2019, Ahad lalu.\nAdvertisements",
        "BERITA ANTARABANGSA\nMoto\nMoto Malaya \n\nPiaggio Group Lancar Cawangan Ke-500 Di Istanbul \n\n\nPosted on April 2, 2019 by Amirul Azreen \n\n\n\nPiaggio Group telah membuka cawangan Motoplex pertama di Istanbul, Turkey, sekaligus melengkapkan pencapaian 500 cawangan di seluruh dunia.\nPembukaan cawangan tersebut turut dilihat akan memperbaiki pengedaran alat ganti bagi 3,300 pengedar rasmi!\nPembinaan Motoplex akan meningkatkan lagi geo-pemasaran dan pertambahan pengunjung lebih daripada 30 peratus.\n\nMotoplex merupakan inovatif terbaru bagi industri dua roda yang akan membenarkan pengedar memanfaatkan peluang mendekati jenama dan produk Piaggio secara keseluruhan. Setiap cawangan Motoplex menawarkan pelbagai produk keluaran Piaggio, Vespa, Aprilia dan Moto Guzzi di bawah satu payung.\nCawangan di Istanbul  yang terletak di Alidede Sk, daerah Kadikov  menempatkan ruang pameran, lounge bar dan pusat latihan servis yang menawarkan bantuan bagi pemilik Piaggio.\nDalam tempoh beberapa bulan ini, cawangan Motoplex telah dibuka di Madrid dan Malaga (Sepanyol), Berlin (Jerman), Malta, Pattraso (Greece), Taipei (Taiwan), Da Nang (Vietnam), Ningbo, Chengdu, Hefei (China), Brooklyn, Miami, Philadelphia (Amerika Syarikat) dan Utrecht (Belanda).\nAdvertisements",
        "motogp\nMotoGP 2018 \n\nMotoGP Phillip Island 2018: Maverick Viales Akhiri Kemarau Terpanjang Yamaha! \n\n\nPosted on October 28, 2018 by Zarul Faiz \n\n\n\n\nMaverick Viales (Movistar Yamaha MotoGP) akhirnya telah menamatkan kemarau terpanjang Yamaha dengan satu kemenangan penuh bergaya di Phillip Island.\nPenunggang kelahiran Sepanyol itu mengemudi jentera Yamaha M1 yang telah ditala dengan sempurna itu bagi menangkis serangan penunggang seperti Andrea Iannone (Suzuki Ecstar) dan juga Andrea Dovizioso (Ducati Team).\nAlvaro mengejutkan semua apabila dia menamatkan perlumbaan di P4 sebagai pengganti Jorge Lorenzo yang tercedera.\n\n\n\nSekiranya anda telah meluangkan beberapa jam yang lalu di hadapan televisyen menyaksikan pusingan MotoGP Australia di Phillip Island, sudah pasti anda akan setuju bahawa ketiga-tiga perlumbaan bermula dari Moto3 hinggalah ke MotoGP telah dipenuhi dengan aksi dan drama. Perlumbaan MotoGP tiada bezanya di mana Maverick Viales (Movistar Yamaha MotoGP) akhirnya telah berjaya merangkul kemenangan buat pengeluar dari Jepun tersebut.\n\nSetelah lebih dari setahun tanpa sebarang kemenangan (kemenangan Yamaha terakhir adalah GP Belanda 2017 yang telah dimenangi Rossi), Viales akhirnya telah menamatkan kemarau terpanjang Yamaha dan telah memperagakan kebolehan sebenar jentera Yamaha YZR-M1 apabila ianya berfungsi pada tahap optimum. Memulakan perlumbaan dari P2, Dia meluru pantas ke posisi paling hadapan setelah beberapa orang penunggang gagal menamatkan perlumbaan, terutamanya DNF yang telah terjadi pada Johann Zarco (Monster Yamaha Tech 3) dan Marc Marquez (Repsol Honda).\n\nLain pula ceritanya di belakangnya, di mana orang penunggang berprofil tinggi bertarung bagi mendapatkan tempat ke-dua. Para penunggang ini terdiri daripada para penunggang pasukan pengilang Ducati, Andrea Dovizioso dan pengganti Jorge Lorenzo, Alvaro Bautista, kedua-dua penunggang pasukan pengilang Suzuki, Andrea Iannone dan Alex Rins, dan juga Valentino Rossi.\n\nSetelah berlakunya beberapa buah pertarungan, Andrea Iannone telah berjaya mendapat tempat ke-dua, diikuti oleh Andrea Dovizioso, dan yang telah mengejutkan semua, Alvaro Bautista di tempat ke-empat. Ini adalah hujung minggu pertama Bautista di atas jentera Desmosedici GP18 yang terkini dan dia telah membuktikan kepada semua bahawa dia merupakan seorang penunggang yang perlu diberikan perhatian apabila berada di atas jentera perlumbaan yang ditala sempurna.\n\nAlex Rins menamatkan perlumbaan di tempat ke-lima, diikuti oleh Valentino Rossi di P6 dan penunggang tempatan, Jack Miller, juga turut berjaya menamatkan perlumbaan di parc ferme dengan keputusan terbaiknya di P7, dan penunggang persendirian terbaik secara keseluruhan. Wira tempatan itu sebenarnya telah berjaya berada bersama kelompok pendahulu pada awal perlumbaan namun secara perlahan-lahan jatuh ke tangga ke-tujuh.\n\nWira kebanggaan kita, Hafizh Syahrin, telah beraksi cemerlang sekali dengan tempat terbaiknya setakat ini di P8, sebelum harapan tersebut lenyap di perangkap kerikil. Berbakikan 7 pusingan perlumbaan, kemalangan itu adalah tamparan hebat buat penunggang muda negara, di mana Franco Morbidelli (EG 0,0 Marc VDS) terus melebarkan jurang bagi mendapatkan gelaran MotoGP Rookie of the Year 2018.\n\nTeruskan setia bersama kami di MotoMalaya di mana kita semua bakal menuju ke Shell Malaysia Motorcycle Grand Prix 2018 di Litar Antarabangsa Sepang dari 2 hingga 4 November 2018.\nSumber imej: MotoGP\nMoto2 Phillip Island 2018: Brad Binder Raih Kemenangan Ketiganya Musim Ini Di Australia\n\nAdvertisements",
        "Kursus Juruteknik Superbike\nTOC \n\nKolej Automotif TOC: Dari Sudut Pandangan Pelajar \n\n\nPosted on November 17, 2018 by Zarul Faiz \n\n\n\n\nBagaimana rasanya menjadi seorang pelajar di Kolej Automotif TOC?\nKami telah menemubual Louis Tan, seorang pelajar SKM Tahap 3.\nPelajar TOC mempunyai pelbagai peluang bermula dengan di mana mereka belajar hingga apabila mereka telah menamatkan pengajian.\n\n\nBak pepatah Inggeris The grass is greener on the other side, kita selalu hanya melihat perspektif yang menarik sahaja sebagai orang luar. Tidak kiralah apa pun jua perkaranya: Pekerjaan orang lain, negara lain, kolej lain.\nKami telah menyiarkan berbilang artikel mengenai Kole Automotif TOC dari sudut pandangan kami. Namun, kami selalu tertanya-tanya akan bagaimana rasanya berada di kolej berkenaan dari sudut pandangan orang yang mengalaminya, iaitu para pelajarnya.\n\nKami berjaya menemuramah seorang pelajar TOC dan telah bertanyakan beberapa buah soalan kepadanya.\nLouis Tan kini sedang menduduki kursus Sijil Kemahiran Malaysia (SKM) Tahap 3. Dia mula belajar di TOC pada tahun 2017.\nMotoMalaya (MM) : Bagaimanakah perasaan anda belajar di Kolej Automotif TOC ini, secara amnya?\nLouis Tan (LT) : Belajar di TOC ini cukup mengujakan, kerana mereka sering kali tampil dengan pelbagai idea mengenai cara untuk menyediakan para pelajar untuk persekitaran pekerjaan yang sebenar.\nSebagai contoh, pengajian asas saya bukanlah berkaitan dengan sukan permotoran tetapi, beberapa minggu yang lalu, saya telah berada di Litar Antarabangsa Sepang untuk kejohanan Malaysian Superbike Championship (MSBK). TOC dan MSF telah memberikan saya peluang untuk menjadi kru pit bagi pasukan Hiap Aik Suzuki Team.\nMM : Apakah yang telah mendorong anda untuk memohon dengan Kolej Automotif TOC?\nLT : Saya telah mempelajari subjek yang berbeza di kolej yang berlainan sebelum memohon dengan TOC. Saya belajar di sana selama satu semester sebelum memutuskan yang ianya tidak sesuai dengan saya.\nMinat saya adalah pada subjek automotif. Saya telah mengkaji pilihan yang ada dan memutuskan yang TOC adalah pilihan yang terbaik, kerana ia memiliki fasiliti yang terbaik. Namun TOC mempunyai kos yang lebih tinggi. Saya telah kembali semula kepada bos saya, yang telah menaja pengajian saya, dan dia menggalakkan saya untuk memohon dengan TOC. Katanya kualiti lebih penting.\nSelain daripada fasilitinya, TOC juga telah bekerjasama dengan pelbagai organisasi. Dengan itu, para pelajar mempunyai pelbagai peluang sebaik sahaja mereka menamatkan pengajian mereka, dan ianya amat penting sekali.\n\nMM : Adakah TOC menyediakan anda untuk kemajuan semasa dalam teknologi automotif?\nLT : Sejujurnya, sesebuah kursus itu terdiri daripada 50% daripada yang anda pelajari. Baki 50% lagi bergantung kepada inisiatif anda sendiri. Bagaimana pun, sebuah kursus yang bagus akan membimbing anda dalam mendapatkan maklumat yang tepat.\nStruktur kursus TOC terdiri daripada pembelajaran dalam kelas 20% dan 80% latihan amali yang sebenar.\nMM : Apakah masa depan yang dapat anda bayangkan untuk diri anda?\nLT : Terdapat pelbagai cabang masa depan yang cerah selepas belajar di TOC. Anda boleh pilih sama ada untuk menjadi seorang juruteknik atau mekanik, jurutera perlumbaan, mahu pun pengurus selepas jualan.\nMM : Pengeluar manakah yang boleh disertai oleh para pelajar TOC setelah menamatkan pengajian mereka?\nLT : Banyak! Kami boleh pilih dari sekitar 800 rakan kerjasama TOC! Kami memiliki rakan kerjasama seperti Ferrari, Ford, Perodua, Proton, Honda, Toyota, Peugeot, dan bermacam-macam lagi.\n\nMM : Apakah perasaan anda sewaktu terlibat dengan sukan permotoran?\nLT : Ianya merupakan kali pertama saya menyaksikan perlumbaan dari belakang tabir. Pada waktu inilah saya dapat menyaksikan semangat dan kesungguhan setiap pasukan.\nIanya satu pengalaman yang hebat juga sebagai seorang ahli kru. Perlumbaan berkenaan diisytiharkan sebagai perlumbaan cuaca basah, bermakna para pelumba perlu masuk semula ke dalam pit untuk menukar tayar selepas bermulanya perlumbaan. Setiap pasukan mempunyai masa selama sepuluh minit sahaja bagi menyempurnakan tugas tersebut.\nTiba-tiba, saluran bahanapi salah sebuah motosikal kami tertanggal dan ia telah memercikkan bahanapi sejurus sebelum meninggalkan pit. Kami terpaksa bergegas untuk membaikinya.\nTekanannya cukup terasa sekali. Ianya salah satu perkara yang tidak dapat kami alami dalam bilik kuliah.\n\nMM : Jadi, nampaknya para pelajar boleh menikmati masa yang cukup mengujakan belajar di sini?\nLT : Benar sekali! Saya berasa gembira berada di sini!\nKESIMPULAN\nSeperti mana yang telah kami tulis berkali-kali sebelum ini, Kolej Automotif TOC menawarkan persekitaran pembelajaran yang menyeluruh beserta peluang pekerjaan pada masa hadapan buat para pelajarnya. Kolej ini juga turut menawarkan pelbagai kursus yang berbeza bagi memenuhi minat setiap pelajar.\nJadi, anda tunggu apa lagi? Jika anda selalu mengimpikan kerjaya dalam bidang perkhidmatan motosikal, atau mahu memulakan bengkel motosikal anda sendiri, inilah platform sempurna bagi memulakan langkah anda dalam usaha mengejar impian tersebut. Jangan tunggu lagi, dapatkan maklumat lanjut mengenai Kursus Juruteknik Superbike TOC di www.toc.edu.my, atau hubungi talian (+603) 7960 8833.\nTEKAN SINI untuk mengetahui dengan lebih lanjut mengenai Kursus Juruteknik Superbike TOC.\n\nAdvertisements",
        "BERITA TEMPATAN\nMoto Malaya \n\nTiada Diskaun Bagi Bayaran Kompaun JPJ  Anthony Loke \n\n\nPosted on May 29, 2019 by Amirul Azreen \n\n\n\nMenteri Pengangkutan, Anthony Loke berkata tiada tawaran diskaun akan diberikan terhadap kompaun yang dikeluarkan oleh Jabatan Pengangkutan Jalan (JPJ) sempena musim Hari Raya ini.\nMenurutnya, kompaun tersebut dikeluarkan terhadap kesalahan lalu lintas seperti melanggar lampu merah, memintas di garisan berkembar, menggunakan telefon bimbit ketika memandu, potong Q, tidak memakai tali pinggang keledar, memandu di lorong kecemasan.\nLoke berkata, tindakan tegas ini perlu diambil agar orang ramai sedar tentang kepentingan keselamatan di jalan raya.\nKami tidak berniat untuk menyusahkan orang ramai tetapi kami perlu memaklumkan kepada orang ramai bahawa pentingnya memastikan keselamatan jalan raya di samping dapat mengurangkan kemalangan maut.\nJika anda lihat pada statistik kemalangan, kebanyakannya berpunca daripada kecuaian. Kami mahu mendidik orang ramai tentang pentingnya mematuhi undang-undang jalan raya, jelasnya.\nTahun lalu, sebanyak 548,598 kemalangan dilaporkan tetapi bagi tempoh tiga bulan tahun ini sahaja, sebanyak 133,912 kemalangan telah pun direkodkan dengan 1,483 kematian.\nSementara itu, Loke turut menggesa pihak polis dan JPJ meningkatkan lagi penguatkuasaan di kawasan bandar, dan luar benda terutamanya menjelang Hari Raya.\nSaya berharap fokus utama akan diberikan terhadap penunggang motosikal kerana mereka paling terdedah dengan bahaya  64 peratus kemalangan maut melibatkan motosikal, tambahnya.\n(SUMBER: The Star)\nAdvertisements",
        "BERITA ANTARABANGSA\nducati\nHonda\nmotogp\nMotoGP 2019 \n\nMotoGP 2019: Ducati Beri Amaran Akan Mengusulkan Bantahan Terhadap Winglet Honda \n\n\nPosted on March 16, 2019 by Zarul Faiz \n\n\nMarc Marquez di GP Qatar 2019  Sumber imej: ultimatemotorcycling\n\nIsu berkenaan dengan kelengkapan aerodinamik dalam MotoGP bertambah hangat apabila Ducati memberi amaran akan mengusulkan bantahan terhadap winglet Honda.\nMenurut Ducati, winglet Honda mendatangkan bahaya atas beberapa sebab.\nIsu ini timbul kerana penglibatan Honda dalam bantahan penggunaan winglet Ducati pada lengan ayun jentera GP19 di Qatar.\n\n\nIsu berkenaan dengan kelengkapan aerodinamik dalam kejohanan MotoGP semakin panas apabila Ducati memberi amaran akan mengusulkan bantahan terhadap winglet yang digunakan oleh Honda.\nHonda adalah salah sebuah daripada empat pengeluar (yang lain-lain terdiri daripada KTM, Aprilia, dan Suzuki), yang telah mengemukakan bantahan terhadap Ducati atas penggunaan winglet di hadapan roda belakangnya. Bantahan ini telah dikemukakan selepas pusingan MotoGP Qatar pada hujung minggu yang lalu. Bagaimana pun, ianya telah ditolak oleh FIM dan dengan itu telah dirujuk ke Mahkamah Rayuan FIM.\nSuzuki Terangkan Bantahan Mereka Terhadap Winglet Ducati\n\nGigi DallIgna, Ketua Teknikal Ducati, paling berang dengan penyertaan Honda dalam bantahan berkenaan.\nSaya agak terkejut dengan tingkah laku Honda, yang mana, di samping memegang watak protagonis dalam kejuaraan dunia, adalah salah sebuah pengasas bagi kejohanan MotoGP moden bersama dengan Ducati dan Yamaha (yang tidak mengemukakan protes), ujar DallIgna kepada Sky Italia.\nTidak banyak yang boleh saya katakan dalam hal ini mengenai KTM dan Aprilia. Langkah yang diambil Suzuki dan Honda pula berbeza, kerana mereka akan mendapat manfaat sekiranya Dovizioso dan Ducati dilucutkan kemenangan pertama kejohanan ini.\nWinglet Ducati tersebut telah dipersetujui oleh Pengarah Teknikal MotoGP, Danny Aldridge sebelum bermulanya GP Qatar. Aprilia, bagaimana pun, mendakwa bahawa Aldridge pernah berkata yang kelengkapan yang sama akan diharamkan.\nFakta yang Honda mempersoalkan keputusan yang dibuat oleh pengarah teknikal meletakkan kami dalam kedudukan untuk menyuarakan bantahan terhadap mereka.\nSehingga kini, sebarang pertikaian berkaitan isu teknikal akan diselesaikan sama ada melalui Persatuan Pengeluar atau dengan membincangkannya dengan pengarah teknikal, tambah DallIgna.\nBerkenaan dengan winglet Honda, DallIgna merasakan yang ianya merbahaya. Secara jujurnya, winglet Honda merbahaya kepada kami. Bukan itu sahaja, kerana ianya dihasilkan dengan tapak yang kecil, ia berdepan dengan deformasi yang ketara akibat tekanan yang dikenakan, dan dengan itu, mungkin mampu berfungsi sebagai kelengkapan aerodinamik yang boleh bergerak. katanya lagi.\nPengarah sukan Ducati, Paolo Ciabatti sebelum ini mengandaikan yang bantahan ini bersifat politik. Malah, Ducati telah menjadi sasaran Honda sejak bantahan Honda terhadap pengenalan winglet Ducati pada jenteranya, yang telah menyebabkan wujudnya peraturan kelengkapan aerodinamik yang sedia ada.\nSaya rasa mereka ingin menakutkan dan menghalang kami dari menggunakan bahagian yang telah pun mendapat kebenaran daripada pengarah teknikal, ujar DallIgna.\nJelas sekali kami tetap dengan pendirian untuk menggunakannya dan ini memaksa mereka untuk terus mendesak situasi ini, yang mana, sekiranya saya berada di tempat mereka, saya pasti berasa amat memalukan diri.\nAdvertisements",
        "BERITA TEMPATAN \n\nSaman RM300 on the spot musim Tahun Baru Cina 2019 \n\n\nPosted on January 23, 2019 by Sep Irran \n\n\n\nTahun Baru Cina 2019 akan berlangsung pada 5 dan 6 Februari 2019 dan sudah pasti ramai yang akan pulang ke kampung halaman untuk bersama ahli keluarga yang disayangi. Pihak berkuasa seperti Polis Diraja Malaysia (PDRM) ingin memastikan perjalanan balik dan pulang anda selamat dan lancar bagi semua.\nMulai 29 Januari hingga 12 Februari 2019, Ops Selamat akan dijalankan untuk memastikan keselamatan rakyat Malaysia di jalan raya sepanjang musim perayaan Tahun Baru Cina. Ops Selamat yang ke-14 yang akan dijalankan oleh PDRM akan menumpukan perhatian kepada beberapa lokasi kemalangan yang tinggi di sekitar Kuala Lumpur dan Lembah Kelang.\n\nPihak berkuasa juga telah mengumumkan bahawa mereka akan mengeluarkan saman serta-merta sebanyak RM300 bagi enam kesalahan trafik yang tertera dibawah iaitu:\n\nMemandu di lorong kecemasan\nMemandu melebihi had kelajuan\nMenggunakan telefon bimbit sewaktu memandu\nMemotong giliran memandu atau cut queue\nMemotong di double line\nTidak mematuhi lampu isyarat\n\n\nJika anda didapati bersalah dalam melakukan mana-mana kesalahan tertera diatas, saman perlu dijelaskan on the spot. Untuk memastikan keadaan trafik lancar di lebuhraya PLUS di kawasan Perak, dua bahagian laluan kecemasan akan dibuka dari Simpang Pulai ke Gopeng (KM287-KM290) dan Slim River ke Sungkai (KM367).\nKepada semua pengikut MotoMalaya.net, sila patuhi segala undang-undang jalan raya dan ingatlah pada ahli keluarga yang tersayang. Pandu dengan cermat, pastikan keadaan kereta berada pada tahap optimum dan jangan lupa rehat jika anda rasa penat atau mengantuk. Selamat Tahun Baru Cina 2019!\n\nAdvertisements",
        "150cc\nBenelli\nRFS150i \n\n2018 Benelli RFS150i Edisi Terhad  RM7,400 (anggaran) \n\n\nPosted on October 22, 2018 by eddy \n\n\n\nSetelah membawakan pesaing kepada jentera moped berkapasiti 150cc, Benelli kini mengemaskini jentera mereka, RFS150i dengan edisi terhad.\nBenelli RFS150i Edisi Terhad ini diberi grafik baru berasaskan warna bendera Italy yang biasanya juga dikenali dengan Tricolore. Terdapat juga stiker nombor siri khas yang dipadankan pada jentera ini.\n\nSelain itu, bar pendikit dan tuas brek dan tuas klac telah diberi lebih pelarasan dengan tuas yang boleh dilaras. Suspensi belakang juga disertakan dengan suspensi Kayaba yang boleh laras. Benelli ni kalau boleh, nak semua benda boleh laras. Huhu.\n\nHarga Benelli RFS150i Edisi Terhad ini dianggarkan dalam RM7,400 (asas)\nAdvertisements",
        "790 Adventure\n790 Adventure R\nKTM\nTunggang Uji \n\nTunggang Uji KTM 790 Adventure Dan KTM 790 Adventure R \n\n\nPosted on March 14, 2019March 14, 2019 by Zarul Faiz \n\n\n\n\nKami telah berpeluang menunggang uji model KTM 790 Adventure dan KTM 790 Adventure R di Maghribi.\nKTM telah menggelar kedua-dua buah motosikal ini sebagai motosikal dwi-sukan paling berkebolehan untuk penunggangan off-road.\nKami telah menunggang uji motosikal-motosikal ini di atas jalan raya dan juga di padang pasir.\n\n\nArtikel oleh Wahid Ooi Abdullah untuk BikesRepublic.com\nAtas ehsan KTM Malaysia dan KTM AG, kami telah terbang ke Maghribi di Afrika Utara untuk menghadiri majlis Pelancaran Media Antarabangsa KTM 790 Adventure dan KTM 790 Adventure R .\nPangkalan operasi telah didirikan di bandar oasis Erfoud, berhampiran dengan sempadan Algeria.\nPengenalan kepada platform KTM 790 Adventure\nRangkaian 790 Adventure ini telah digelar sebagai motosikal kembara paling berkebolehan dalam pasaran. KTM yakin yang ianya akan mencetuskan revolusi dalam segmen motosikal kembara/dwi-sukan, di mana mereka telah meninggalkan reka bentuk tradisional sebuah motosikal dwi-sukan.\n\nDalam membangunkan motosikal-motosikal ini, KTM menyatakan yang mereka telah mendapat maklum balas dari para pelanggan, bermula dari para penunggang off-road kasual, sehinggalah ke penunggang professional seperti Chris Birch.\n\nMisi mereka itu telah membuahkan dua buah model yang jelas berbeza berasaskan sebuah platform. Model 790 Adventure (yang biasanya digelar sebagai model S) adalah model yang lebih cenderung jalan raya, manakala bagi model 790 Adventure pula, ianya lebih cenderung untuk penunggangan off-road.\nWalaupun kedua-dua buah motosikal ini tampak mirip seperti motosikal 690 Enduro R, ia sebenarnya berasaskan kepada konsep EX/C yang kompak dan ringan.\nPertama sekali, kedua-dua motosikal ini berkongsi:\n\nEnjin LC8c, parallel-Twin, 799cc, dengan camshaft dan penalaan ECU untuk jangkauan tork rendah ke sederhana yang lebih baik. Ia menghasilkan 94hp pada 8,000rpm serta 88Nm tork pada 6,600rpm.\n\n\n\nKerangka trellis chrome-moly.\nRoda berjejari wayar 21 inci di hadapan dan 18 inci di belakang. Tayarnya pula adalah tayar Avon Trailrider pada model Adventure dan Metzeler Karoo 3 pada Adventure R.\nTangki bahanapi 20 liter yang dipaut rendah.\n\n\n\nDwi-cakera brek hadapan yang dicengkam oleh angkup four-pot.\nSkrin TFT.\n\n\n\nBahagian badan yang diperbuat daripada polimer berwarna istimewa yang kalis calar.\nReraup yang direka bagi menyalurkan angin dan haba enjin menjauhi penunggang.\n\n\nKami telah liputi beberapa ciri-ciri serta bahagian teknikal motosikal ini dalam satu artikel sebelum ini (sila TEKAN SINI). Namun, kami belum liputi mengenai kelengkapan elektroniknya.\nKedua-dua motosikal ini menggunakan kawalan cengkaman berasaskan IMU beserta dengan ABS menyelekoh, di samping Motor Slip Regulation yang berfungsi seiring dengan klac gelincir. Terdapat juga Offroad ABS pada kedua-dua model ini.\nMotosikal 790 Adventure didatangkan dengan tiga mod penunggangan: Street, Rain dan Offroad. Model 790 Adventure R pula, mempunyai empat mod penunggangan: Street, Rain, Offroad, dan Rally.\nMod Rally datang dengan satu implentasi baharu. Ianya kini boleh dikonfigurasikan sepenuhnya mengikut keperluan penunggang dan juga keadaan penunggangan, dan bukannya datang dengan satu strategi praset yang tertentu.\n\nSebagai contoh, setelah bertukar ke Mod Rally, anda boleh pilih tahap tindak balas pendikit, sama ada untuk Street (lebih lancar), atau Offroad (lebih agresif). Selepas itu, anda boleh tukar tahap kawalan cengkaman dari 1 (paling sedikit) ke 9 (paling banyak). Tahap kawalan cengkaman boleh ditukar serta-merta melalui butang yang ada pada blok suis di sebelah kiri palang pemegang.\nMod Rally boleh ditambah sebagai pilihan tambahan untuk model asas. Pilihan tambahan elektronik yang lain bagi kedua-dua model ini adalah Quickshifter+ yang berfungsi untuk pertukaran ke gear yang lebih tinggi atau lebih rendah, Cruise Control, dan MyRide.\n\nTanggapan Penunggangan: 790 Adventure\nMari kita teruskan dengan tanggapan penunggangan model-model ini.\nKami mulakan dengan model Adventure memandangkan ianya model asas.\n\nSesi kami bermula di sebelah petang, sewaktu cuaca lebih sejuk. Namun ia juga bermakna yang anginnya juga telah bertambah kuat.\nDuduk di atasnya, yang pertama sekali dapat saya rasakan adakan kesamaannya dengan sebuah KTM EX/C-F Enduro. Bahagian atas tangki bahanapi hanya sampai pada pusat penusi, dan bukan di bawah rusuk. Ada dua sebab untuknya, iaitu:\n1. Bahagian atas tangki yang lebih kecil membolehkan penunggang untuk mengalihkan berat badannya ke hadapan bagi mengenakan lebih berat pada bahagian tayar hadapan, mirip motosikal enduro.\n2. Kestabilan yang lebih baik terutamanya pada kelajuan rendah kerana berat bahanapi berada di tempat yang lebih rendah.\nWalaupun posisi lebih rendahnya dikatakan pada 850mm, ketinggian pelana itu membolehkan saya untuk meletakkan satu kaki di atas tanah, dengan sebelah lagi berada mudah di atas tempat letak kaki.\n\nEnjin dengan mudah bergerak melalui gearnya manakala quickshifter memastikan kitaran sentiasa tinggi. Paling menyeronokkan sekali adalah dari gear 3-4-5. Gear masuk dengan mudah tanpa sebarang masalah. Walaupun dengan angin yang kuat dan jalan raya licin diliputi pasir yang halus, kami berjaya mencecah hampir 160km/j sewaktu beberapa seksyen.\nTetapi, pada masa yang sama, motosikal ini masih menunjukkan sifat pengendalian yang amat ringan, dengan kebolehan untuk mengubah haluan dengan pantas sewaktu kami mendaki lembah yang menghijau. Jalan raya satu laluan itu bersimpang-siur dan bagaikan memanggil-manggil namun angin telah mengganggu maklum balas stereng penulis. Beberapa kali motosikal mengiring tanpa dijangka, menyebabkan roda belakangnya tergelincir sedikit.\nSelain itu, tangki bahanapi yang rendah itu bermakna badan penulis berada lebih ke hadapan di atas motosikal. Palang pemegangnya itu ada ketikanya terasa agak menyentak, seperti model EX/C. Bingung sekejap jadinya.\n\nAdakah ianya kerana penulis memandu arahnya dengan terlalu keras?\nKami berjaya menunggang buat satu jarak yang pendek motosikal ini atas jalan tanah merah menuju ke satu tempat pemandangan yang indah, dan ia terasa diimbang dengan baik sekali. Saya mengekalkannya pada Mod Street, dan motosikal itu tidak sekali pun terasa seperti hendak tergelincir di atas denai tanah merah itu. Kebanyakan penunggang yang menghadiri tunggang uji ini pernah menunggang dalam keadaan sebegini, yang mana ianya jauh berbeza dari apa yang ada di Malaysia.\nKami berhenti di sebuah perkampungan untuk merakamkan gambar-gambar motosikal KTM 790 Adventure ini, dan pada ketika itu, anak-anak muda datang mendekati kami dan bagi merakamkan gambar-gambar motosikal ini. Di sebuah kampung yang berlainan, kanak-kanak bersorak sewaktu kami menunggangnya. Mereka turut meminta kami untuk melakukan wheelie.\n\nAngin mulai berhenti sewaktu kami menuju pulang ke hotel. Pada waktu ini, motosikal itu terasa berbeza. Masih mudah untuk dibelok dengan setiap tindak balas stereng tetapi tidak mudah menyentak seperti sebelum ini.\nTanggapan penunggangan: 790 Adventure R\nPihak penganjur memutuskan yang kami akan bertolak dengan lebih awal pagi bagi mengelakkan angin kuat. Kami bangun seawal 5 pagi untuk bersiap dan menikmati sarapan sebelum mula bergerak pada jam 7 pagi. Kumpulan penulis telah diketuai oleh ketua pasukan KTM Rally Team dan bekas pemenang Rali Dakar, Jordi Villadoms!\nTanggapan pertama mengenai model R ini adalah ianya amat baik sekali dengan badan yang ramping dan palang pemegang yang ditetapkan pada ketinggian serta kelebaran yang sempurna. Namun, penulis masih mempunyai masalah yang sama seperti ke semua model KTM yang lain: mencapai tongkat kakinya dengan kaki kiri. Mungkin rangkaian pilihan tambahan Powerparts ada tongkat dengan tang yang lebih tinggi.\n\nMotosikal ini terasa jauh lebih baik sewaktu kami mulai perjalanan. Suspensinya memberikan motosikal rasa yang lebih tegap, walaupun dengan tayar offroadnya yang besar itu. Model R ini dilengkapi dengan fork split function WP XPLOR dan penyerap hentakan belakang boleh laras sepenuhnya XPLOR. Digandingkan, ianya mempunyai ruang gerakan 240mm, berbanding dengan 200mm yang ada pada model asas.\n\nKami tiba di laluan denai pertama, seksyen yang agak sukar. Kami teruskan penunggangan dalam Mod Street sehingga kami berhenti untuk bertukar ke Mod Rally dan pilih tindak balas pendikit dan tahap kawalan cengkaman yang kami gemari.\nKami masuk ke satu lagi denai dengan lebih banyak pasir yang lembut. Di sinilah tangki rendahnya yang membingungkan penulis semalam mulai masuk akal. Sewaktu berdiri, lutut penulis berada jauh di hadapan, jadi, membolehkan penulis untuk membelok di atas tanah merah dengan penuh yakin. Penulis sering mengalami masalah membuat pusingan-U dengan motosikal, tetapi, ianya cukup mudah dengan model R ini, kerana beratnya berada jauh di bawah.\n\nPenulis baru sekali menunggang di atas pasir sebelum ini, di Afrika Selatan kira-kira 5 tahun yang lalu. Ianya berlainan daripada menunggang di atas tanah lumpur dan batu kerikil seperti di Malaysia. Pasir akan mencengkam roda hadapan sebaik sahaja saya mulai berhenti, menyebabkannya bergoyang ke kiri dan ke kanan. Namun sebaik sahaja kita pulas pendikitnya, motosikal akan meluruskan dirinya sendiri dan pantas dan mudah. Tetapi, itulah, kerana jarang sekali menunggang atas pasir, badan penulis masih tidak biasa dengannya.\nKami menunggang menuju ke sempadan Gurun Sahara. Kawasan desa yang terbentang luas dan rata itu digantikan dengan gumuk-gumuk pasir seperti mana yang kita pernah lihat dalam filem The Mummy. (Pada waktu itu, saya tidak sedar bahawa filem berkenaan telah membuat penggambarannya di sini.)\nOk, sekarang kita akan menunggang menaiki gumuk-gumuk pasir itu untuk bergambar dan merakam video, ujar encik Villadoms. Dia mematikan MSR dan MTC dan kemudiannya berkata, Ok,go!\nPada percubaan pertama saya, saya memanjat sisi gumuk itu dan memulaskan pendikit motosikal. Motosikal tersebut dengan mudah merentas pasir.\n\nSewaktu menuruninya, kru penggambaran berada di hadapan penulis. Saya risau terlanggar mereka jadi saya memperlahankan dan mencondong ke sebelah kiri motosikal (sepatutnya menekan ke bawah). Pasir mencengkam roda hadapan dan saya pulas pendikit sebanyak yang boleh di samping cuba mengawalnya supaya tidak terlanggar jurugambar. Motosikal itu mulai meluruskan diri, tetapi, saya terlalu rapat dengan mereka, jadi saya telah menekan brek. Gumuk pasir itu telah menelan kaki kiri saya dan menyebabkan kami terjatuh. Di hadapan para penunggang yang lain. Malu sekejap penulis.\nKru KTM termasuklah Pengurus Kanan Produk  Midrange, Adriaan Sinke, telah datang untuk berbincang dengan penulis. Mereka memberikan pilihan sama ada untuk meneruskan perjalanan ke tahap yang berikutnya melalui jalan raya sebelum memasuki denai batu kerikil dan pasir. Saya akan mengikut Luke Brackenbury, Pengurus Media PR Street. Kami boleh bersilih ganti antara model asas dan R dalam perjalanan tersebut sekiranya saya mahu.\n\nKau nak masuk penjara ke? kata Luke pada saya. Eh? Saya tidak berkata apa-apa dan bersetuju sahaja. (Penulis baru sahaja memuatnaik gambar ke Instagram dengan kapsyen, Welcome to Tattoine dan kini, penulis akan mengikut seorang lelaki bernama Luke.)\nAngin lintang 34km/j meniup debu-debu pasir tebal merentas jalan raya namun kami berjaya menunggang merentasinya. Sebaik sahaja kami merentasinya, Luke melakukan wheelie.\nSaya menunggang model asas sepanjang perjalanan dan mendapati yang ianya cukup berkebolehan dalam keadaan yang sukar, walaupun dengan tayar road/offroad 50/50. Apabila keyakinan saya datang kembali, pelajaran penunggangan offroad yang dipelajari daripada Chris Birch, Oh Kah Beng, dan Rob Armstrong mula diingati kembali. Kini saya pulas pendikitnya sewaktu ketika berhadapan pasir yang dalam dan ketika melompat. Untuk keseronokan sebeginilah terhasilnya motosikal 790 Adventure ini! Malah, saya telah memperlahankannya bagi memutarkan roda belakangnya untuk menyebabkannya mengfishtail.\n\nKami menuju ke kawasan pedalaman yang mirip seperti gambar NASA dari Marikh. Sebenarnya, NASA telah melakukan bermacam kajian berkaitan planet Marikh di kawasan ini. Ia juga merupakan tempat penggambaran filem yang terkenal.\nSaya dan Luke tiba di Penjara. Atau lebih tepat lagi Gara de Medouar, Penjara Portugis. Ia tampak seperti kawah gunung berapi yang sudah mati tetapi sebenarnya adalah formasi batu dari era pra sejarah Cambria/Devon. Ia diberi nama Penjara kerana ia pernah digunakan sebagai tempat menahan hamba abdi Afrika yang akan dijual di Portugal.\nIa juga merupakan lokasi penggambaran bagi filem-filem terkemuka, antaranya The Mummy, The Mummy Returns, Prince of Persia: The Sands of Time, Spectre, dan juga The Secret of the Sahara.\n\nDenai menuju ke lokasi ini disenaraikan dalam laman sesawang dangerousroads.org sebagai jalan yang merbahaya. Tetapi, di atas motosikal 790 Adventure (standard) dan 790 Adventure R ini, ia bagai tunggangan santai hari Ahad.\nKami menangkap beberapa buah gambar sebelum menuju pulang ke hotel. Beberapa penunggang dari kumpulan yang lain telah menyertai kami dan pulang dengan lebih awal, dengan harapan untuk menonton pusingan MotoGP Qatar di hotel. Anginnya mula bertiup kencang pada saat ini dan motosikal yang berada di hadapan mencondong ke sisi sewaktu bergerak dengan lurus. Kami tiba di hotel dengan selamat.\n\nKesimpulan\nAda dua perkara yang penulis rasa boleh menjadikannya lebih hebat. Pertama adalah pelana standard pada model asas itu agak keras tetapi ianya boleh sahaja digantikan dengan pelana gel Powerparts. Kedua, KTM telah mengimpal satu tang pada kickstand model R tetapi ianya agak rendah. Motosikal dwi-sukan yang lain ada tongkat dengan tang yang terletak lebih tinggi. Ianya bukan satu masalah yang besar tetapi lebih kepada kegemaran peribadi penulis.\n\nKedua-dua model KTM 790 Adventure ini benar-benar model yang berkebolehan untuk penunggangan offroad seperti mana diwar-warkan oleh pengeluarnya. Ia mungkin tanpa rasa sport-touring sebuah motosikal dwi-sukan tradisional tetapi, sekiranya perjalanan anda mempunyai seksyen penunggangan tanah merah yang lebih sukar daripada beberapa buah denai hutan, anda boleh pilih model asasnya. Sebaliknya, bagi penunggang offroad serius seperti Gabit, Bee Wong, Alex Wong, Charles Loo, dan lain-lain, Adventure R pasti tunggangan yang akan banyak membantu sewaktu penunggangan seperti Rimba Raid.\nSumber imej oleh: Marco Campelli, Sebas Romero, dan Wahid Ooi Abdullah\nAdvertisements",
        "BERITA TEMPATAN\njpj \n\nAnda Boleh Berasa Marah Pada Menteri Pengangkutan Kata YB Anthony Loke \n\n\nPosted on January 31, 2019 by Zarul Faiz \n\n\nMenteri Pengangkutan Anthony Loke  Sumber: Mole.my\n\nMenteri Pengangkutan, YB Anthony Loke berkeras tidak akan memberikan diskaun bagi saman JPJ.\nLangkah ini adalah bagi memberi pengajaran kepada para pengguna jalan raya dan memastikan para pesalah tidak terlepas dengan hukuman yang ringan.\nDia juga telah berbincang dengan pihak berkuasa tempatan dan menggesa mereka untuk tidak memberikan diskaun untuk kesalahan trafik.\n\n\nIanya tampak jelas sekali bahawa Menteri Pengangkutan, YB Anthony Loke, berazam ingin merombak semula sistem pengangkutan dan mengurangkan kadar kemalangan di Malaysia.\nDan oleh kerana itu, dia sedar bahawa ada sebahagian daripada rakyat akan berasa marah dengan langkah-langkahnya itu. Anda boleh berasa marah pada Menteri Pengangkutan jika anda mahu, ujar YB Anthony sewaktu pelancaran Ops Bersepadu serta Kempen Keselamatan Jalan Raya 2019, bersempena dengan Tahun Baru Cina, di R&R Dengkil arah Selatan.\nMenteri tersebut telah membuat kenyataan berkenaan setelah menegaskan tiada diskaun akan dipertimbangkan bagi saman untuk kesalahan trafik yang diisukan oleh Jabatan Pengangkutan Jalan (JPJ).\n\nBeliau mewajarkan keputusan tersebut sebagai satu langkah bagi mengurangkan kemalangan trafik dan dengan itu, kematian di kalangan pengguna jalan raya. Bagi beliau, sikap menunggu diskaun memberikan tanggapan yang saman ini tidak wajib dibayar, dan mengurangkan impak mendidik pengguna jalan raya akan keselamatan jalan raya.\nKami tidak mahu pengguna jalan raya memandang remeh saman, ujar YB Anthony.\nBeliau menambah bahawa dia sedar langkah tersebut akan menimbulkan kemarahan di kalangan pengguna jalan raya dalam negara.\nAnda boleh berasa marah pada Menteri Pengangkutan, jika itu yang anda mahu. Namun, tugas saya adalah untuk mengurangkan kadar kemalangan dalam negara. Ianya sebahagian daripada Indeks Prestasi Utama (KPI) saya, tambah beliau.\nBeliau juga berkata yang beliau ingin bertemu dengan pihak berkuasa tempatan bagi menggesa mereka untuk tidak memberikan diskaun untuk saman trafik.\n\nAdvertisements",
        "BERITA ANTARABANGSA\nBMW Motorrad\nWSBK \n\nBMW Motorrad Akan Kembali Ke World Superbike Championship (WorldSBK) 2019 \n\n\nPosted on November 15, 2018 by Zarul Faiz \n\n\n\n\nBMW Motorrad akan kembali ke siri perlumbaan World Superbike Championship (WorldSBK) 2019.\nPengeluar tersebut akan mempertaruhkan jentera BMW S 1000 RR 2019.\nTom Sykes dan Markus Reiterberger dinamakan sebagai penunggang pasukan.\n\n\nBMW Motorrad telah mengumumkan kemunculan semula mereka dalam siri perlumbaan World Superbike Championship (WorldSBK) 2019.\nBMW adalah salah sebuah pengeluar yang tidak bertanding dalam WorldSBK buat beberapa ketika. Usaha mereka yang terakhir adalah dengan pasukan GoldBet BMW yang telah dibubarkan selepas 2013. Penunggang mereka pada waktu itu adalah Marco Melandri dan Leon Haslam.\nPasukan yang baharu ini akan mempertaruhkan jentera BMW S 1000 RR 2019 yang baharu dilancarkan. Motosikal tersebut akan dibangunkan dan disediakan oleh kilang BMW di Munich bersama dengan Shaun Muir Racing Team.\n\nBMW Motorrad telah mengumumkan yang Juara WorldSBK 2013, Tom Sykes, dan Juara European Superstock 1000, Markus Reiterberger, sebagai penunggang pasukan mereka.\nKejohanan tahun hadapan sudah pasti semakin sengit dengan penyertaan semula BMW bersama dengan jentera S 1000 RR yang baharu. Motosikal baharu itu telah dibangunkan serba baharu dengan penekanan kepada kuasa yang lebih tinggi dan kepadatan. Di mana jentera pengeluaran standard S 1000 RR 2019 hanya mampu menghasilkan sehingga 204hp berbanding dengan model terbaru Ducati, jentera perlumbaan S 1000 RR sudah pasti akan dipertingkatkan bagi memberi saingan kepada pencabar utama.\nAda harapan di kalangan para penggemar perlumbaan yang kejohanan WorldSBK musim 2019 akan menyaksikan berakhirnya dominasi juara dunia semasa empat kali, Jonathan Rea dan Kawasaki dan siri perlumbaan ini.\n\nAdvertisements",
        "BERITA ANTARABANGSA\nMoto Malaya \n\nInternational Engine & Powertrain Award: Ferrari Rangkul Anugerah Enjin Terbaik \n\n\nPosted on May 24, 2019 by Amirul Azreen \n\n\n\nFerrari melakar kejayaan keempat berturut-turut di International Engine & Powertrain Award edisi ke-21 apabila muncul juara keseluruhan dengan enjin 720-cv, 3.9 liter V8.\nPencapaian tersebut tidak pernah dilakukan oleh enjin lain dalam sejarah anugerah terbabit.\nEnjin bersasaran 3902cc V8 yang digunakan bagi model 488 GTB, 488 Spider, 488 Pista dan 488 Pista Spider itu merangkul anugerah keseluruhan dan anugerah Performance Engine.\nFerrari V8 turut merangkul dua anugerah lain; enjin yang sama diundi sebagai unit kuasa lebih 650 PS terbaik sementara versi 3855cc yang digunakan model Portofino dan GTC4Lusso telah memenangi kategori 550 ke 650 PS.\nPencapaian ini sekaligus menyaksikan Ferrari telah pun merangkul 31 anugerah di International Engine & Powertrain Award.\nAdvertisements",
        "BERITA ANTARABANGSA\nmotogp\nMotoGP 2018 \n\nAlvaro Bautista Dan Perbezaan Antara Jentera Pengilang Dan Satelit \n\n\nPosted on November 1, 2018 by Zarul Faiz \n\n\n\n\nAlvaro Bautista berjaya mendapat tempat ke-empat sewaktu pusingan GP Australia pada hujung minggu yang lalu.\nKeputusan perlumbaan ini menunjukkan adanya jurang yang besar di antara jentera perlumbaan pasukan pengilang dan pasukan satelit.\nDorna perlu menghentikan sistem bertingkat bagi membolehkan ke semua pelumba berbakat bersaing secara adil.\n\n\nAlvaro Bautista mungkin tidak menyangka akan keputusan yang diperolehinya di Australia sewaktu dia menggantikan Jorge Lorenzo yang telah tercedera.\nJentera Desmosedici GP18 telah menyebabkan Jorge Lorenzo terpelanting dalam tiga insiden yang terakhirnya. Insiden terakhir sekali di Australia telah menyebabkan kecederaan pada lengan kirinya. Daripada membiarkan hanya Andrea Dovizioso sahaja yang menunggang dalam perlumbaan ini, pasukan pengilang Ducati telah membawa masuk Bautista dari pasukan satelit Ducati, Angel Nieto Team.\nIanya bukannya mudah bagi penunggang kelahiran Sepanyol itu pada awalnya, terbabas sebanyak tiga kali sepanjang hujung minggu itu. Namun, dia telah menemui rentaknya dalam perlumbaan berkenaan dan telah memberi cabaran buat kedua-dua Andrea Iannone dan teman sepasukannya, Andrea Dovizioso bagi merebut tempat atas podium.\nDia terpaksa berhenti mencabar untuk tempat di atas podium hanya setelah, Saya menghadapi masalah dengan kotak gearnya. Ianya berbeza dengan apa yang saya biasa guna. Saya tidak dapat menggunakan gear dengan betul dan ketinggalan jauh dari kedua-dua Andrea.\nDi sinilah di mana ianya mula menjadi lebih menarik.\nBercakap mengenai perpindahannya ke pasukan pengilang Ducati World Superbike pada tahun hadapan,  Saya berasa amat yakin untuk tahun hadapan. Saya ingin berlumba dan pada masa yang sama saya mahukan kemenangan. Jika anda tidak mempunyai jentera yang berdaya saing anda tidak boleh menang.\nMengenai perbezaan antara jentera pengilang dan satelit, Sudah pasti motosikalnya berbeza. Bagi saya, saya amat kagum dengan enjin, perwatakan enjin tersebut, dan kuasa enjin tersebut. Ianya cukup menakjubkan betapa berbezanya jentera ini berbanding jentera tahun lalu yang saya gunakan. Perbezaannya begitu ketara.\nKeputusan di GP Australia ini adalah keputusan terbaik bekas juara dunia 125cc dalam MotoGP sejak bulan April lalu.\nTemuramah bersama Bautista itu mengesahkan adanya tahap yang berbeza dalam MotoGP.\nBerbanding jentera pengilang yang dikemudi oleh para penunggang seperti Dovizioso, Lorenzo, Marquez, Pedrosa, Rossi dan Viales, jentera yang digunakan oleh pasukan satelit adalah jentera pelanggan. Pasukan perlumbaan  pelanggan -menyewa jentera dari para pengilang. Motosikal-motosikal ini selalunya adalah jentera berspesifikasikan tahun lepas. Dan tidak cukup dengan itu, ianya kerap kali tidak 100% mirip dengan jentera pengilang.\nDan oleh kerana itu, persaingan bagi kejohanan selalunya di antara para penunggang pasukan pengilang, di mana para penunggang yang lain hanyalah sebagai pemenuh tempat atas grid.\nIanya satu perkara yang tidak menguntungkan, kerana kebanyakan bakat baharu yang berkebolehan mendapati diri mereka dikekang kebolehan mereka dengan jentera yang tidak berdaya saing. Sewaktu perkara ini berlaku, perhatian, dan yang lebih utama lagi, waktu penyiaran diberikan kepada penunggang pengilang. Berapa kali sahaja dapat kita lihat aksi Hafizh Syahrin pada musim ini?\nMotoGP Thailand 2018: Hafizh Syahrin Mengutip Mata Di Thailand\n\nPerbezaan di antara pasukan pengilang dan pasukan satelit ini dahulunya amat kecil pada tahun 70-an dan 80-an, namun, ianya semakin membesar semenjak itu. Jurang itu dirapatkan semula sedikit sejak beberapa musim yang lalu dengan pengenalan ECU spesifikasi standard dan tayar Michelin pada tahun 2016. Kita telah menyaksikan Johann Zarco dan Danilo Petrucci berkali-kali bersaing merebut tempat pertama pada tahun lalu, namun persaingan utama masih lagi di antara pasukan pengilang Honda, Ducati, Yamaha (dan tidak ketinggalan Suzuki) pada tahun ini.\nAtas sebab inilah Herve Poncharal memutuskan untuk memindahkan pasukan Tech 3 menyertai KTM pada tahun hadapan. Dibekalkan dengan jentera yang kurang berdaya saing sejak beberapa musim yang lalu telah membuatkannya teridam-idamkan keputusan yang lebih memberangsangkan. Namun ianya tidak kesampaian kerana Yamaha tidak akan membekalkan pasukannya dengan jentera YZR-M1 yang terkini.\nTech3 Akan Berpisah Dengan Yamaha Pada Tahun 2019\n\nJadi, sebelum anda mula membuat tohmahan melulu seperti Mat Salleh sokong Mat Salleh je dan sekat Hafizh Syahrin sebab dia Melayu, (ya, ada yang pos kenyataan ini dalam Facebook), ingat, keputusan yang diperoleh Bautista di Phillip Island.\n\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\nMarquez Terbabas, Rins Lakar Kemenangan Sulung Di Austin \n\n\nPosted on April 15, 2019 by Amirul Azreen \n\n\n\nPelumba Suzuki, Alex Rins berjaya merangkul kemenangan pertama di GP Amerika selepas pendahulu perlumbaan, Marc Marquez mengalami kemalangan.\nMarquez dilihat bakal merekodkan kemenangan ketujuh di Austin sebelum terpaksa bersara awal memasuki pusingan kesembilan apabila pelumba pasukan Repsol Honda itu  yang sedang mendahului perlumbaan dengan jarak empat saat  hilang kawalan jenteranya di selekoh 12.\nSumber: StadiumAstro\nSenario itu lantas membuka peluang kepada pelumba veteran, Valentino Rossi untuk merampas kedudukan pertama.\nBagaimanapun, Rins yang berada di belakang Rossi berjaya melakukan pintasan sebaik perlumbaan berbaki empat pusingan.\nStrategi pelumba berusia 23 tahun itu menjadi apabila memilih untuk memintas Rossi dari bahagian dalam.\nDia (Rossi) merupakan idola saya sejak kecil lagi. Perasaan ini cukup menakjubkan, katanya.\nSementara itu, tempat ketiga menjadi milik pelumba Australia, Jack Miller.\nDalam perkembangan sama, wakil tunggal negara, Hafizh Syahrin menamatkan perlumbaan di kedudukan ke-18 sekaligus terlepas peluang untuk mengutip mata pertama musim ini.\n(SUMBER: StadiumAstro)\nAdvertisements",
        "BERITA ANTARABANGSA\nLightning\nLS-218\nMotosikal Elektrik \n\nLightning LS-218  Motosikal Elektrik 200hp, 228Nm, 351km/j! \n\n\nPosted on January 7, 2019 by Zarul Faiz \n\n\n\n\nMotosikal elektrik Lightning LS-218 merupakan motosikal pengeluaran terpantas dunia.\nIa telah mencecah kelajuan 351km/j di Bonneville Speedweek pada tahun 2010.\nIa juga telah berjaya mencatat masa pusingan 20 saat lebih pantas di hadapan Ducati Multistrada 1200 di Pikes Peak International Hill Climb pada tahun 2013.\n\n\nJika masih ada orang yang bertanggapan bahawa motosikal elektrik ini perlahan, model Lightning LS-218 sudah pasti akan memperbetulkan tanggapan yang amat jauh meleset itu.\nIni adalah kerana motosikal elektrik LS-218 ini mampu mencecah jumlah nombor yang sebegini: 200hp, 228Nm, 351km/j.\nDan ianya bukanlah sekadar jumlah yang mengagumkan di atas kertas.\nPengeluar Lightning telah membawa prototaip motosikal ini ke Bonneville Speedweek pada tahun 2010. ia berjaya mengalahkan ke semua motosikal Bonneville buatan khas dengan mencatat kelajuan 218 batu sejam (351km/j) dan telah mencatat rekod baharu untuk motosikal pengeluaran, bagi kedua-dua janaan gasolin dan juga elektrik.\nDan dengan itu, motosikal ini telah dikenali sebagai LS-218.\nBagaimana pun, Bonneville lebih terjurus kepada kelajuan garis lurus. Pengeluar berkenaan juga ingin membina sebuah motosikal dengan pengendalian yang hebat.\nCarlin Dunne yang mengemudi Lightning LS-218 di Pikes Peak International Hill Climb  Sumber imej: Asphalt & Rubber\nJadi, mereka telah menyertakan motosikal Lightning LS-218 dalam perlumbaan berprestij Pikes Peak International Hill Climb (PPIHC). Motosikal tersebut memanjat naik bukit dengan 156 selekoh, 20 kilometer (12.42 batu) itu dalam masa 10 minit, 00.694 saat dan menghancurkan rekod lama. Pesaing kedua yang melintasi garisan penamat adalah Ducati Multistrada 1200 dengan catatan masa 10 minit, 21.323 saat. Ya, motosikal Lightning ini telah menamatkan perlumbaannya dengan jarak masa melebihi 20 saat di hadapan. Sebagai perbandingan, majoriti daripada motosikal elektrik mencatat masa dalam linkungan 12 minit. Model Lightning ini dinobatkan sebagai King of the Hill dalam kalangan motosikal gasolin dan juga elektrik.\nBeberapa buah model LS-218 telah pun dihantar kepada pemiliknya sejak tahun 2014, di mana ianya dibina pada skala yang kecil. Namun begitu, pengeluar dari Amerika Syarikat tersebut telah pun melebarkan lagi jaringan pengedar mereka dan kini menghasilkan motosikal ini dalam skala yang besar.\nMotosikal Lightning LS-218 ini dilengkapi dengan pelbagai komponen yang menakjubkan. Forknya dari RaceTech dengan bahagian dalaman hlin NIX30. Penyerap hentakan belakangnya pula merupakan hlins TTX36. Kedua-dua bahagian ini boleh dilaras sepenuhnya. Tugas pembrekan dikendalikan oleh sepasang angkup Brembo GP4-RX dan cakera brek 320mm Brembo T-Drive di bahagian hadapan.\nSatu lagi kebimbangan utama mengenai motosikal elektrik adalah jarak perjalanan dan tempoh pengecasan. Lightning menawarkan tiga pilihan pek bateri. Pek 12kWh mempunyai jarak perjalanan antara 161 hingga 193km, pilihan 15kWh memberikan jarak antara 193 hingga 241km, dan pek 20kWh baharu menawarkan jarak sehingga 257 ke 290km, bagi setiap cas penuh.\nLightning mengatakan bahawa akan ada lebih banyak model yang akan diperkenalkan.\nBegitulah tuan-tuan dan puan-puan. Bukan semua motosikal elektrik ini lembap.\n\nAdvertisements",
        "BERITA TEMPATAN\nKereta\nMoto Malaya \n\nModel Kereta Terbang Vector Terima Kecaman? \n\n\nPosted on March 27, 2019March 27, 2019 by Amirul Azreen \n\n\nKredit foto: Facebook Kementerian Pembangunan Usahawan\nKereta terbang yang dibangunkan Aerodyne Sdn Bhd, sebuah syarikat tempatan telah mempamerkan model skala kecil yang dikenali sebagai Vector di LIMA 2019, Langkawi, semalam.\nVector merupakan perkhidmatan penyelesaian berintegrasi yang berasaskan dron dan bakal menjadi penanda aras pembangunan kereta terbang.\nKredit foto: Facebook Kementerian Pembangunan Usahawan\nGambar model tersebut turut dimuat naik laman Facebook Kementerian Pembangunan Usahawan dan mencetuskan pelbagai reaksi daripada netizen yang rata-rata mempersoal kredibiliti serta kemampuan dalam pembinaan kereta terbang.\n\nRata-rata mempersoalkan kereta terbang tersebut tidak mencerminkan perbelanjaan yang dikatakan menelaan jutaan ringgit.\nAdvertisements",
        "BERITA ANTARABANGSA\nMotosikal Buatan Khas \n\nHonda Monkey Dengan Bahagian Buatan Khas Cetakan 3D \n\n\nPosted on March 19, 2019 by Zarul Faiz \n\n\nSumber imej: Ride Apart\n\nDalam masa beberapa tahun lagi, anda mungkin boleh membuat cetakan 3D kelengkapan anda sendiri.\nSebuah firma reka bentuk Perancis, VIBA telah mencetak 3D komponen motosikal Honda Monkey ini.\nKomponen-komponen tersebut adalah buatan aluminium, dan bukannya dari plastik.\n\n\nMasihkah anda ingat sewaktu Bugatti mempersembahkan angkup brek pertama dalam dunia yang dihasilkan menggunakan pencetakan 3D? Benar, pencetakan 3D mula mendapat tempat sejak kebelakangan ini. Sebagai contoh, motosikal Honda Monkey yang telah diubahsuai ini.\nKomponen-komponennya dihasilkan menggunakan aluminium, dan bukannya buatan plastik. Proses pencetakan 3D ini bergelar Selective Laser Imaging. Dalam kes motosikal ini, ianya nama khas bagi proses menggunakan laser bagi memanaskan serbuk aluminium aloi bagi membentuk menjadi satu-satu bentuk tertentu. Pencetakan 3D juga boleh digunakan untuk polimer dan juga bahan-bahan yang lain, menghasilkan objek pejal. (sila saksikan video di bawah.)\n\nSebuah firma reka bentuk dari Perancis dengan nama VIBA telah mencetak 3D komponen bagi sebuah motosikal Honda Monkey.\nDan ianya bukan sekadar bahagian-bahagian aluminium yang biasa. Sebagai contoh, tangki bahanapinya mempunyai struktur indung madu bagi mengelakkan minyak petrol berkocak-kocak. Perumah lampu hadapannya digabung sekali dengan dapra dan rak bagasi. Ini memerlukan pertukaran pada lampu hadapannya.\nSumber imej: Ride Apart\nTuil klac dan brek juga berongga bagi membolehkan pendawaiannya untuk melaluinya ke lampu isyarat di hujungnya.\nVIBA akan hanya membina 23 buah kit ini tetapi tidak mengatakan sekiranya anda boleh mendapatkan komponen ini secara berasingan. Ia tampak agak menakjubkan.\n\nAdvertisements",
        "BERITA TEMPATAN\nMoto Malaya \n\nDucati Panigale V4 25 Anniversario 916 Bakal Tiba Di Malaysia Awal 2020 \n\n\nPosted on July 18, 2019 by Amirul Azreen \n\n\n\nMungkin ramai yang menantikan kereta terbang tatkala tahun 2020 semakin menghampiri tidak kurang beberapa bulan sahaja lagi bagaimanapun bagi peminat Ducati di Malaysia apa yang dinantikan adalah model edisi terhad yang bakal masuk pasaran negara pada tahun sama.\nPengedar rasmi Ducati, Next Bike Sdn Bhd, mengumumkan bahawa Ducati Panigale V4 25th Anniversario 916 edisi terhad akan tiba di Malaysia awal tahun depan.\nKetika dilancarkan di Pebbel Beach, California, minggu lalu, rata-rata peminat motosikal seluruh dunia dan pengikut Ducati tergamam dengan rupa keseluruhan Ducati Panigale V4 25th Anniversario 916 yang turut disaksikan juara dunia empat kali World Superbike Championship dengan Ducati pada 1990, Carl Fogarty.\nSebagai penghargaan kepada ulangtahun ke-25 Ducati 916, hanya 500 unit Ducati Panigale V4 25th Anniversario dihasilkan yang didatangkan dengan rekaan dan warna original dan beberapa komponen eksklusif.\n\nDucati turut mengambil selangkah kedepan dalam menghargai 916 di Laguna Seca minggu lalu apabila pelumba WorldSBK, Alvaro Bautista dan Chaz Davies beraksi dengan jentera yang dilengkapi rekaan grafik khas menyamai Ducati Panigale V4 25th Anniversario 916.\nDucati 916 merupakan definisi sebenar motosikal Itali dan menjadi petanda aras dalam menggerakkan arus perubahan terhadap reka bentuk jentera dua roda\nAdvertisements",
        "BERITA ANTARABANGSA\nMoto Malaya \n\nJet Pejuang Ini Menggunakan Enjin BMW S1000RR! \n\n\nPosted on May 10, 2019May 12, 2019 by Amirul Azreen \n\n\n\nBMW bukan nama asing dalam dunia penerbangan malah antara syarikat pengasas BWM, Rapp Motorenwerke  yang kemudiannya menjadi Bayerische Motoren Werke (BMW) -merupakan pengeluar enjin kapal terbang sekitar awal abad ke-20.\nBagaimanapun, di penghujung 1930, syarikat terbabit mula memperkenalkan kereta dalam portfolio mereka sebelum memfokuskan perniagaan sepenuhnya terhadap pembinaan enjin kapal terbang dan motosikal ketika Perang Dunia Ke 2.\nHari ini, sebuah universiti telah menggunakan enjin BMW untuk menggerakkan projek kapal terbang yang diberi nama UL-39 ALBI  sebuah prototaip yang dicipta sepasukan pelajar Fakulti Kejuruteraan Mekanikal Universiti Teknikal Czech di Prague.\nPercaya atau tidak kapal terbang ini menggunakan enjin BMW S 1000RR! (Enjin tersebut mengaktifkan duct fan motor yang berfungsi untuk menggerakkan jet pejuang ini)\nUL-39 ALBI diinspirasikan oleh model asal L-39 Albatross yang dihasilkan pada era 70an oleh Czechoslovak Air Force. Lebih menarik, rekaan ALBI mengekalkan reka bentuk replika Albatross namun enjin asal Ivchenko AI-25 diketepikan bagi memberi ruang kepada enjin BMW S 1000RR.\nKapal terbang seberat 350kg ini mampu mencapai kelajuan 300 km/j dan mampu pergi sejauh 547 km.\n(SUMBER: RideApart)\nAdvertisements",
        "BERITA ANTARABANGSA\nMoto Malaya \n\nRekaan Oleh Triumph, Enjin Dan Chasis Oleh Bajaj \n\n\nPosted on June 24, 2019 by Amirul Azreen \n\n\n\nKerjasama di antara Bajaj Auto Limited dan jenama motosikal Britain, Triumph Motorcycles semakin direalisasikan sekaligus bakal menyaksikan jentera Triumph dengan enjin bersaiz kecil akan dihasilkan.\nKedua-dua nama besar ini mengumumkan jalinan kerjasama mereka pada Ogos 2017 namun baru-baru ini Pengarah Eksekutif Bajaj Auto, Rakesh Sharma, telah pun mengesahkan bahawa perbincangan dua belah pihak telah pun memasuki fasa akhir dan akan termeterai dalam masa beberapa bulan sahaja.\nDifahamkan jentera sulung Triumph-Bajaj kini giat dibangunkan dengan segala rekaan hadir daripada ibu pejabat Triumph di Hinckley sementara Bajaj bertanggungjawab membangunkan enjin dan chasis.\nModel kerjasama Triumph-Bajaj ini dijangka akan dijual di pasaran India sebelum beralih ke pasaran Asia lain.\n\nKetika ini masih tiada maklumat mengenai jenis motosikal yang akan dihasilkan menerusi kerjasama ini namun timbul desas-desus mengatakan mereka akan menghasilkan jentera moden klasik (seperti Triumph Bonneville) dengan enjin 300-500cc.\nAdvertisements",
        "BERITA TEMPATAN\nMoto Malaya\nPerodua \n\nMyvi Buat Hal Lagi, Kali Ini GT-R Jadi Mangsa \n\n\nPosted on April 19, 2019 by Amirul Azreen \n\n\n\nSebuah kereta Nissan GT-R mengalami kerosakan di bahagian belakang akibat dihentam sebuah Perodua Myvi dalam kejadian yang berlaku di Seremban 2, kelmarin.\nMyvi terbabit  yang dipandu seorang lelaki berusia 45 tahun  sedang dalam perjalanan dari Seremban 2 menuju ke Emerald Park sebelum hilang kawalan lalu merempuh tembok batu kiri jalan.\n\nTimbalan Ketua Polis Daerah Seremban, Superintendan Mohd Rosli Ishak mengesahkan kejadian tersebut.\nRempuhan kuat menyebabkan kereta mangsa berpusing beberapa kali sebelum memasuki jalan bertentangan lalu menghentam Nissan GT-R yang berada di kawasan letak kereta, ujarnya.\n\nMangsa yang memandu Myvi mengalami kecederaan ringan sementara pemandu GT-R bebas daripada sebarang kecederaan.\nMinggu lalu, rakaman video yang memaparkan sebuah kenderaan Myvi memecut laju secara tiba-tiba sebelum mendarat diatas kereta Toyota Camry di Petaling Jaya turut tular di media sosial.\nAdvertisements",
        "BERITA TEMPATAN\nHonda\nKereta \n\nHonda HR-V 2019  Kompak SUV terlaris Malaysia? \n\n\nPosted on March 4, 2019 by Sep Irran \n\n\n\nHonda Malaysia baru sahaja mengumumkan bahawa model kompak SUV mereka iaitu Honda HR-V 2019 telah menerima tempahan lebih daripada 8,500 unit setakat ini. Dengan pelancaran rasmi pada Januari 2019, tempahan meningkat dan mereka berjaya mencapai sasaran tiga bulan dalam tempoh satu bulan sahaja dengan hampir 4,000 tempahan.\n\nSejak pelancarannya, Honda Malaysia telah menyampaikan lebih daripada 3,000 unit HR-V 2019 kepada pelanggannya. Ini juga bermaksud model HR-V juga menguasai 87% bahagian pasaran dalam segmen SUV Kompak pada Januari 2019 dan kekal di kedudukan No.1 sebagai pemimpin segmen.\n\nBerdasarkan jualan HR-V yang direkodkan mengikut rantau, Lembah Klang menyumbang jualan tertinggi pada 47% yang juga bermaksud model HR-V 2019 terbukti sesuai untuk memandu di kawasan bandar. Wilayah Selatan mencatatkan 18% daripada jumlah jualan manakala wilayah Utara juga menyumbangkan 18%.\n\nWarna Passion Pearl menjadi kegemaran di antara para pelanggan, mewakili 28% daripada keseluruhan jualan untuk HR-V terkini. Honda HR-V 2019 ditawarkan dalam empat varian, Hybrid, RS, V dan E. Varian petrol dikuasakan oleh enjin 1.8L SOHC i-VTEC yang digabungkan dengan Teknologi Dreams Earth Honda Transmission Variable Continuous (CVT) yang memberikan pengalaman menyenangkan-memandu.\n\nPelanggan boleh melawat mana-mana 98 pusat pengedar rasmi Honda Malaysia di seluruh negara untuk melihat, memandu ujian dan membuat tempahan untuk Honda HR-V 2019. Untuk maklumat lanjut, hubungi nombor bebas tol Honda di 1-800-88-2020 atau layari www.honda.com.my.\nAdvertisements",
        "BERITA ANTARABANGSA\nFoggy-Petronas FP1\nPetronas \n\nSebuah Motosikal Foggy-Petronas FP1 Dijual Pada Harga RM167,149 \n\n\nPosted on February 26, 2019 by Zarul Faiz \n\n\n\n\nSebuah jentera Foggy-Petronas FP1 telah dilelong pada harga RM167,149 (31,275) dalam sebuah pertunjukan retro di England.\nPanel badannya telah dibaik pulih sepenuhnya dan motosikal ini boleh digunakan.\nMotosikal ini adalah model homologasi untuk kejohanan World Superbike.\n\n\nSebuah motosikal Foggy-Petronas FP1 telah dijual pada harga RM167,149 (31,275) di England.\nMCN telah melaporkan bahawa motosikal yang telah dijual tersebut datang dengan hanya 7km atas odometernya dan telah dijual di sebuah pertunjukan retro di Warwickshire. Unit berkenaan dihasilkan pada tahun 2003 namun panel badannya telah dibaik pulih kepada kemasan grafik asal Petrones oleh pengeluar berkenaan.\nKami telah melaporkan kira-kira sebulan yang lalu mengenai motosikal-motosikal Foggy-Petronas FP1 yang telah dibeli oleh sebuah firma kereta lumba British, Lanzante. Namun, syarikat berkenaan tidak mendedahkan jumlah unit yang telah mereka miliki. Mereka juga menegaskan bahawa motosikal-motosikal yang telah mereka beli bukannya dari kumpulan 129 buah motosikal yang dirampas oleh pihak Kastam Malaysia.\nMCN telah mendapati adanya 60 buah jentera FP1 yang berada dalam sebuah gudang di Essex pada 2010. 60 unit tersebut bersama dengan 69 buah motosikal yang lain telah dijual kepada Momoto di Malaysia dan telah dijenamakan semula sebagai Momoto MM1. Namun, ianya telah dirampas oleh pihak Kastam kerana gagal membayar duti eksais dan import. Momoto mengambil tindakan menyaman Petronas tetapi sehingga kini tiada khabar mengenai perkembangannya.\nMotosikal Fogy-Petronas FP1 ini adalah sebuah jentera yang sah untuk kegunaan jalan raya, yang dikilangkan sebagai model homologasi untuk kejohanan World Superbike. Enjin tiga silinder 899cc Sauber Racing menghasilkan 127hp pada 10,000rpm dan 92Nm tork pada 9,700rpm. Motosikal ini dilengkapi dengan pelbagai komponen berteknologi tinggi seperti suspensi hlins, roda OZ Racing, dan brek Brembo.\n\nAdvertisements",
        "BERITA ANTARABANGSA\nMoto Malaya\nmotogp \n\nKTM Tidak Puas Hati Dengan Prestasi Zarco \n\n\nPosted on May 9, 2019 by Amirul Azreen \n\n\nSumber: Johann Zarco @ Twitter\nKetua Pegawai Eksekutif KTM, Stefan Pierer meluahkan rasa tidak puas hati dengan persembahan Johann Zarco dalam saingan MotoGP musim ini.\nZarco  yang dipikat KTM setelah mempamerkan aksi mantap bersama Yamaha Tech3 musim lalu  bergelut untuk mengulangi kecemerlangan sama musim ini setelah menandatangani kontrak dua tahun.\nPelumba berusia 28 tahun itu hanya mengutip tujuh mata daripada empat perlumbaan musim ini dan mengakui masih lagi bergelut untuk mencapai keserasian dengan jentera RC16.\nPersembahan Johann (Zarco) sememangnya tidak boleh diterima. Dia sedang menghadapi masalah dalaman. Dia juga telah berpisah dengan ejen lamanya, Laurent Fellon, individu yang bertanggungjawab dalam menempatkan di mana dia berada sekarang.\nTidak cukup dengan itu, orang sekelilingnya turut memberikan pelbagai masalah dan merumitkan keadaan.\nPada masa sama, dia (Zarco) perlu menerima hakikat bahawa jentera ditunggangnya sekarang bukan Yamaha dengan enjin in-line 4 silinder (KTM menggunakan enjin V4). Bagaimanapun, saya akan memastikan dia dapat memberikan persembahan terbaik sepertimana yang kami kehendaki, jelasnya.\nSelepas empat perlumbaan, KTM kini menduduki tempat terakhir dalam senarai pengeluar dengan 21 mata  tujuh mata lebih baik daripada pencapaian tahun lalu.\nNamun, setiap kutipan mata itu datang dari rakan sepasukan Zarco, Pol Espargaro.\nAdvertisements",
        "BERITA ANTARABANGSA\nMoto Malaya \n\nAndroid Auto Bakal Dikemas Kini Dengan Tema Gelap \n\n\nPosted on May 7, 2019May 7, 2019 by Amirul Azreen \n\n\n\nJika anda menghubungkan telefon pintar Android anda kepada sistem infotainment kenderaan dalam masa beberapa bulan akan datang, jangan terkejut sekiranya paparan skrin anda bertukar gelap.\nIni kerana Android Auto, paparan dalam kereta yang dihubungkan kepada telefon pintar anda akan menjalani proses makeover pertengahan tahun ini.\nAndroid Auto bekerjasama dengan lebih 500 model kereta daripada 50 jenama antaranya Toyota, yang akhirnya telah menambah aplikasi Android Auto bagi semua model mereka.\nInterfacedipaparkan kelihatan sama seperti seperti kala bagaimanapun kali ini bar navigasi memaparkan arah, aplikasi lain dan kemampuan quick access.\n\nPenambahbaikan baharu ini membenarkan anda untuk mengawal senarai lagu Spotify meskipun berada dalam Google Maps.\nSekiranya anda menghubungkan telefon pintar kepada kenderaan anda, Android Auto akan segera menyambung segala aplikasi yang sedang anda gunakan sebelum itu.\nPaparan keseluruhan juga lebih gelap dengan tulisan berwarna putih bagi memudahkan pembacaan ketika pemanduan.\nPerkembangan terbaru ini akan menjadi sebahagian topik yang akan dibincangan di Google I/O Conference, yang akan berlangsung hujung minggu ini.\n(SUMBER: Mashable Asia)\nAdvertisements",
        "BERITA TEMPATAN\nVolvo\nVolvo Car Malaysia \n\nPusat 3S Volvo Setia Alam dilancarkan \n\n\nPosted on February 26, 2019 by Zarul Faiz \n\n\n\nVolvo Car Malaysia bersama dengan pengedar pilihan terbaru mereka, Motion Beyond, telah melancarkan pusat perkhidmatan 3S Volvo yang baharu di Setia Alam. Pelancaran pusat 3S terkini dari Volvo Cars Malaysia dan juga Motion Beyond ini mengorak langkah ke masa depan cerah jenama kenderaan premium berkenaan di dalam negara.\n\nPembukaan pusat 3S terkini ini menunjukkan komitmen Volvo Car Malaysia untuk memberikan perkhidmatan yang lebih baik kepada para pelanggannya dengan memperluaskan rangkaian peniaga serta meletakkan langkah-langkah untuk meningkatkan lagi pengalaman pelanggan secara keseluruhan.\n\nMenurut Pengarah Urusan Volvo Car Malaysia, Lennart Stegland, Sejak kita memulakan rancangan transformasi, kita telah melihat upvote yang luar biasa dari pelanggan kami berdasarkan tinjauan yang dijalankan. Sebagai jenama yang berpusatkan kepada rakyat, ini adalah petunjuk penting yang kita sedang menuju ke arah yang betul.\n\nSetakat ini, Volvo Car Malaysia mempunyai 11 pusat pameran rasmi di seluruh negara di mana lima daripada jumlah ini bertempat di dalam kawasan Kuala Lumpur dan Lembah Klang. Tahun ini, Volvo Car Malaysia berhasrat untuk meluaskan lagi empayar mereka terutama sekali di kawasan yang belum diwakili.\n\nPerkara terpenting bagi kami (Volvo Car Malaysia) adalah untuk memastikan rakan kongsi peniaga yang berwibawa dan bersemangat dengan jenama bagimemastikan mereka mewakili jenama dengan cara yang betul dan konsisten  ini adalah janji kepada pelanggan kami, tambah Stegland.\n\nLokasi pusat 3S Volvo Setia Alam yang terletak antara Shah Alam dan Klang akan mempertengahkan konsep bilik pameran dan piawaian perkhidmatan Volvo yang dipanggil Volvo Retail Experience (VRE) iaitu pendekatan yang berpusat pelanggan Volvo dan gaya Scandinavia dalam penjualan kenderaan premium mereka.\n\nPusat 3S Volvo Setia Alam akan beroperasi dari 9 pagi hingga 7 malam dari Isnin hingga Sabtu dan 10 pagi hingga 5.30 petang hari ahad dan juga cuti-cuti umum. Khidmat servis kenderaan akan beroperasi dari 9 pagi hingga 5 petang Isnin hingga Sabtu (tutup pada Ahad dan cuti-cuti umum). Untuk maklumat lanjut, anda boleh berhubung dengan Encik Deric Chong di [emailprotected] atau menghubungi talian +60 1 2535 8592.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nevent\nKTM\nKTM Malaysia Orange Carnival \n\nKTM Malaysia Orange Carnival 2018 Di Sungai Petani  Pesta Hujung Tahun \n\n\nPosted on November 26, 2018 by Zarul Faiz \n\n\n\n\nFestival KTM Malaysia Orange Carnival 2018 di Sungai Petani meraikan ketibaan hujung tahun.\nKTM Malaysia telah menganjurkan pelbagai aktiviti yang menyeronokkan buat para pengunjung.\nHadiah utama bagi cabutan bertuah merupakan sebuah motosikal 200 Duke 2018.\n\n\nFestival KTM Malaysia Orange Carnival 2018 telah tiba di Sungai Petani, Kedah, buat kali terakhir untuk tahun ini. Acara tersebut telah diadakan pada hari Sabtu, 24 November 2018.\n\nHari bermula dengan cuaca yang redup dan mendinginkan. Para penunggang motosikal mula membanjiri tapak, hadir di atas jenama yang pelbagai. Mereka disusuli dengan ahli Northern Dukers yang menunggangi jentera KTM. Ruang tempat letak kenderaan mula dipenuhi oleh motosikal KTM Duke dan RC yang tampil dengan pelbagai rupa paras, sama ada standard mahu pun dikhususkan.\n\nSejumlah besar penunggang dari pelbagai kelab motosikal dari jenama yang lain juga turut tiba pada masa yang kemudiannya.\nKTM Malaysia telah menganjurkan pelbagai aktiviti bagi mengisi masa para pengunjung.\nAntara permainan dan aktiviti suka ria yang diadakan adalah:\n\nTunggang uji model KTM terkini.\nFun-Hana (gymkhana) yang mana terbuka bagi semua jenama.\nPertunjukan aksi lagak ngeri.\nKempen penyelenggaraan untuk motosikal KTM.\nCabutan bertuah.\n\n\nSeperti yang dijangkakan, ramai yang mengambil kesempatan untuk menunggang uji. KTM Malaysia telah menyediakan hampir keseluruhan model yang mereka tawarkan. Antara motosikal yang ada adalah 250 Duke, 390 Duke, RC 250, 1050 Adventure, 1290 Super Duke GT, dan 1290 Super Duke R.\n\nDi samping itu, telah diadakan satu pertandingan di litar Fun-Hana. Para peserta mempamerkan kebolehan mereka menangani laluan slalom yang mencabar dalam masa yang terpantas.\n\nKempen Penyelenggaraan turut mendapat perhatian ramai. KTM Malaysia bukan hanya menyelenggarakan motosikal-motosikal tersebut, mereka juga turut melakukan ujain diagnostik menggunakan peralatan diagnostik elektronik rasmi KTM. Selain itu, juruteknik turut melakukan pemeriksaan keselamatan motosikal. Pemilik akan dimaklumkan mengenai perkara yang memerlukan perhatian.\n\nSetiap peserta yang telah membeli KTM Orange Carnival Pack rasmi, layak menyertai cabutan bertuah. Cabutan bertuah ini menarik minat ramai kerana hadiah utama cabutan ini adalah motosikal KTM 200 Duke 2018 serba baharu.\n\nAkhir sekali, terdapat pelbagai tapak pameran yang didirikan pada hari berkenaan. KTM memperagakan dan menawarkan harga istimewa bagi aksesori PowerPart dan juga koleksi pakaian PowerWear mereka. Gracshaw Helmets, Elf Lubricants, dan juga wakil pengedar rasmi KTM turut hadir di festival ini.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nHonda\nMoto\nMoto Malaya\nYamaha \n\nCub Prix: Afif Tak Gusar Dengan Penguasaan Jentera Honda \n\n\nPosted on April 10, 2019 by Amirul Azreen \n\n\n\nPelumba PETRONAS Sprinta Yamaha  CKJ Racing, Ahmad Afif Amran tidak gusar dengan penguasaan dipamerkan barisan pelumba Honda ketika pusingan pembukaan Kejuaraan Cub prix Malaysia PETRONAS di Jasin, Melaka, bulan lalu.\nAfif  penyandang juara keseluruhan CP150 2018  sekadar menamatkan perlumbaan di kedudukan keempat di belakang juara, Azroy Hakeem Anuar (Idemitsu Honda Yuzy Racing), Md Helmi Azman (Hi Rev Honda Racing) dan Md Zaqhwan Zaidi yang menduduki tempat ketiga.\n\nBagaimanapun, Afif enggan keputusan di Jasin memberi kesan sebaliknya yakin dia dan jentera Yamaha miliknya mampu bangkit di Batu Kawan, hujung minggu ini.\n\nSaya tidak tertekan dengan keputusan pusingan lepas. Perlumbaan di Jasin juga tidak bermaksud prestasi kami musim ini sudah menurun, sebaliknya kami masih mencari keserasian dengan beberapa percubaan dan pelarasan mengikut perubahan peraturan teknikal jentera yang digunakan pada musim ini.\nSebenarnya, keputusan di Jasin dapat menjadikan saingan musim\nini lebih kompetitif dan menarik. Persaingan diantara jentera Yamaha dan Honda pasti lebih sengit dan kami perlu bekerja lebih keras jika mahu menaiki podium. Kami tidak boleh mengambil langkah mudah walaupun perlumbaan masih di peringkat awal musim.\nAdvertisements",
        "BERITA TEMPATAN\nBMW Group Malaysia\nKereta \n\nFasiliti Pengecasan BMW i baharu dilancarkan di Bangsar Shopping Centre \n\n\nPosted on January 29, 2019 by Sep Irran \n\n\n\nBMW Group Malaysia telah mengorak langkah baru bagi permulaan tahun 2019 dengan melancarkan enam Fasiliti Pengecasan BMW i di Bangsar Shopping Centre. Sebagai salah satu peneraju di dalam arena e-mobiliti di Malaysia, ini merupakan satu langkah menarik dalam Visi Mobiliti BMW Group Malaysia di dalam negara.\n\nPengenalan fasiliti baharu ini menandakan satu langkah yang penting dalam inisiatif BMW Group Malaysia untuk memupuk peralihan negara Malaysia ke arah Mobiliti-Elektro. Ia juga merupakan susulan kepada Fastiliti-Fasiliti Pengecasan BMW i yang telah pun dibuka di Ramada Plaza oleh Wyndham Melaka, The Banjaran Hotsprings Retreat di Ipoh, Iconic Hotel di Pulau Pinang serta WEIL Hotel di Ipoh yang diperkenalkan pada tahun lalu.\n\nMenurut Harald Hoelzl, Pengarah Urusan BMW Group Malaysia, Tahun 2018 merupakan tahun yang memberangsangkan bagi BMW Group di peringkat global dan kami telah mencerminkannya di sini dengan satu lagi rekod baharu untuk tahun yang kelapan secara berturut-turut dengan penyerahan 14,338 unit kenderaan.Ia melambangkan peningkatan sebanyak 13% dan angka ini merupakan yang tertinggi dalam segmen pasaran seumpamanya. Pencapaian ini juga memperkukuhkan kedudukan Malaysia sebagai pasaran utama di rantau ini bagi BMW Group, dan kami berbesar hati untuk menggarap kejayaan tersebut.\n\nPortfolio Mobiliti Bervisi yang diusulkan oleh BMW Group Malaysia merangkumi penyerahan yang berjumlah 57% unit kenderaan menerusi lebih dari 7,500 unit kenderaan Hibrid Plug-in BMW dan MINI yang berjaya dimiliki oleh pelanggan baharu di seluruh Malaysia pada tahun 2018.\n\nSebagai peneraju dalam pembekalan kenderaan berelektrik premium di negara ini, kami sentiasa berusaha untuk memacu daya inovasi, keupayaan pemasangan peringkat domestik, kesedaran terhadap teknologi yang baharu dan bersih bagi industri automotif, serta mengubah infrastruktur kenderaan premium di Malaysia. Kami mula mengikhtiarkan inisiatif-inisiatif ini bersama Malaysian Green Technology Corporation (GreenTech Malaysia) seawal tahun 2015 dan kami juga telah membangunkan beberapa projek dalam rangkaian pengedaran kami di seluruh negara, tambah Hoelzl.\n\nPortfolio Mobiliti Bervisi BMW Group Malaysia dengan kenderaan BMW iPerformance juga didukung oleh platform ChargEV melalui usaha samanya dengan GreenTech Malaysia. Perkhidmatan BMW ChargeNow yang ditawarkan menerusi program BMW 360 ELECTRIC juga memberikan akses kepada fasiliti-fasiliti pengecasan rakan kongsi yang lain seperti ChargEV, ia membolehkan pengguna menikmati bantuan dan akses 24/7 bagikesemua lokasi pengecasan yang terletak dalam rangkaian ChargEV yang kian berkembang di seluruh negara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nducati\nEICMA\nPanigale V4 RS19\nWSBK \n\nDucati Panigale V4 RS19 2019 Diperkenalkan Di EICMA 2018 \n\n\nPosted on November 13, 2018 by Zarul Faiz \n\n\n\n\nModel Ducati Panigale V4 RS19 2019 telah diperkenalkan secara rasmi di EICMA 2019.\nSebelum ini ia telah membuat kemunculan sewaktu pusingan WorldSBK di England.\nModel Panigale V4 RS19 adalah jentera khusus untuk perlumbaan dan tidak disediakan untuk orang awam.\n\n\nMotosikal Ducati Panigale V4 R 217hp tidak cukup laju untuk anda? Apa kata anda cuba model Ducati Panigale V4 RS19 ini?\nDucati Panigale V4 R 2019 Buat Kemunculan Pertama Di World Ducati Premire 2019!\n\nDilancarkan sewaktu acara pertunjukan EICMA 2018, motosikal Panigale V4 RS19 ini bukan untuk jualan awam. Ianya kerana model ini merupakan sebuah jentera perlumbaan yang akan dikemudi oleh para penunggang pasukan pengilang Ducati, Alvaro Bautista dan Chaz Davies dalam siri perlumbaan World Superbike Championship (WorldSBK) bagi musim 2019. Ducati telah berusaha keras dalam merampas kembali mahkota kejohanan superbike, yang mana kali terakhir telah mereka dominasi pada tahun 90-an dahulu.\n\nPerkara paling utama bagi sebuah jentera perlumbaan adalah kuasanya. Model homologasi Panigale V4 R mampu menghasilkan sehingga 217hp dalam bentuk standard, namun ianya boleh meningkat kepada 231hp dengan ekzos perlumbaan dan penalaan ECU-nya. Berdasarkan jumlah tersebut, model Panigale V4 RS19 ini sekurang-kurangnya mampu menghasilkan jumlah yang sama, atau mungkin sekali sekitar 250hp! Enjin V-Four-nya telah dibangunkan daripada enjin Desmosedici yang digunakan dalam siri perlumbaan MotoGP.\nKeduanya, berat merupakan satu cabaran yang perlu diatasi dalam perlumbaan. Kita boleh jangkakan yang motosikal ini akan berada pada had berat 168kg yang telah ditetapkan oleh FIM. Ducati dengan bangganya telah memperagakan motosikal ini yang diliputi dengan karbon fiber.\n\nMotosikal Panigale V4 R didatangkan dengan winglet pada reraupnya, membolehkannya dilengkapkan pada model Panigale V4 RS19 ini. Siri perlumbaan WorldSBK adalah siri perlumbaan berdasarkan pengeluaran, jadi, sesetengah perincian jentera perlumbaan perlu ada pada motosikal yang sah untuk kegunaan jalan raya.\nTangki bahanapi motosikal Panigale V4 RS19 juga telah digerakkan ke belakang dan tampak lebih besar bagi memberikan ruang untuk kotak udara. Bagi melindungi senjata terbaru mereka ini, Ducati tidak memberikan sebarang maklumat tambahan mengenai motosikal ini.\nNampaknya Jonathan Rea dan Kawasaki pasti berdepan dengan cabaran hebat bagi musim yang akan datang.\n\nAdvertisements",
        "BERITA ANTARABANGSA\nYamaha\nyzf-r1 \n\nPenunggang Motosikal Tawarkan Motosikal Yamaha R1 Kepada Polis Thailand Dalam Satu Aksi Kejar-Mengejar \n\n\nPosted on December 10, 2018 by Zarul Faiz \n\n\n\n\nSeorang penunggang motosikal telah menawarkan motosikal Yamaha R1-nya kepada polis bagi mengejar seorang saspek langgar lari.\nDia memutuskan untuk membantu setelah melihat pemandu trak pikap merempuh sekatan jalan raya polis.\nDia bersama anggota polis berkenaan telah mengejar trak tersebut dan berjaya menghentikannya.\n\n\nSeperti satu babak dalam sebuah filem aksi, seorang pegawai polis Thailand telah mengejar seorang saspek insiden langgar lari di atas sebuah motosikal Yamaha R1 di Phang Nga, Wilayah Krabi.\nKetua Polis Ao Lueak, Kolonel Kritsanat Wongklaharn, mengatakan bahawa mereka telah menerima panggilan daripada polis Phang Nga bahawa ada sebuah trak pikap yang melarikan diri ke Krabi selepasa satu insiden langgar lari. Polis Ao Lueak telah mengadakan sekatan jalan raya namun trak berkenaan telah merempuh sebuah sekatan jalan raya di Na Nuea.\nSeorang penunggang Yamaha YZF-R1 telah menyaksikan kejadian ini dan menawarkan kepada seorang anggota polis untuk memboncengi motosikalnya. Anggota polis yang lain mengekori mereka dari belakang.\n\nPasangan yang berada di atas R1 tersebut berjaya mengejar trak berkenaan dan anggota polis tersebut telah melepaskan sedas tembakan ke tayar hadapan namun pemandu trak masih tidak berhenti. Dia sekali lagi melepaskan tembakan amaran dan pemandu berkenaan akhirnya berjaya dihentikan oleh polis di Jalan Seaboard di Krabi.\nUjian dadah ke atas saspek berusia 21 tahun itu didapati positif. Dia memberitahu pihak polis bahawa dia telah bertengkar dengan isterinya sebelum kejadian ini.\nDia kemudiannya telah didakwa dengan kesalahan memandu di bawah pengaruh dadah, memandu tanpa menghiraukan keselamatan orang lain, melanggar isyarat jalan raya, dan memandu secara merbahaya.\nPada pandangan kami, penunggang motosikal tersebut juga perlu diberikan pingat. Kesediaan dan keberaniannya untuk membantu pihak polis dalam memastikan keselamatan para pengguna jalan raya yang lain daripada menjadi mangsa perlu diberikan kepujian.\n\nAdvertisements",
        "BERITA ANTARABANGSA\nBMW Motorrad\nF 850 GT \n\nMotosikal Sport-Tourer Middleweight BMW F 850 GT Atau XR Baharu Sedang Diuji? \n\n\nPosted on November 23, 2018 by Zarul Faiz \n\n\nGambar intipan BMW 850 GT  Sumber imej : morebikes.co.uk\n\nAdakah ini sebuah motosikal sport-tourer BMW F 850 GT atau XR yang sedang diuji?\nEnjinnya tampak jelas sekali sebuah enjin parallel-Twin, besar kemungkinan ianya enjin 853cc dari F 850 GS.\nModel ini akan mengisi jurang motosikal sport-tourer kelas pertengahan BMW.\n\nAdakah Motorrad sedang menguji sebuah motosikal sport-tourer kelas pertengahan BMW F 850 GT atau XR? BMW Motorrad mengerti bahawa mereka memerlukan sebuah motosikal bagi mengisi kekosongan motosikal sport-tourer kelas pertengahan yang lebih mudah dimiliki dari segi prestasi, berat, dan paling utama sekali, harga.\nBerdasarkan gambar-gambar ini, kita dapat mengandaikan yang motosikal baharu ini dilengkapi dengan enjin parallel-Twin 853cc baharu yang menjana model F 850 GS dan F 850 GS Adventure. Motosikal prototaip ini mempunyai penggayaan yang kemas seperti mana motosikal sport-tourer, S 1000 XR.\nBMW F 850 GS 2018 Diperkenalkan Di BMW Motorrad Nightfuel Johor Bahru\n\nAnda juga boleh lihat adanya bagasi sisi besar (pannier) dan kotak simpanan top box yang dipaut pada motosikal ini. Jadi, mungkinkah ini model F 850 GT atau F 850 XR akan datang yang akan menggantikan model F 800 GT semasa?\nPannier dan top box seperti mana yang ada pada motosikal S 1000 XR\nGambar intipan juga turut menunjukkan ketinggian pelana yang direndahkan, bersama dengan roda 17 inci dan suspensi kegunaan jalan raya yang lebih pendek. Model F 850 GS pula dilengkapi dengan roda 21 inci di bahagian hadapan dan suspensi yang lebih panjang untuk penunggangan off-road.\nSatu lagi perkara yang telah kami sedari adalah penghadangnya yang lebih tinggi dengan skrin TFT di sebaliknya. Motosikal sport-tourer baharu tersebut sudah pasti akan dilengkapi dengan kawalan cengkaman, ABS menyelekoh, kawalan bersiar, quickshifter, Dynamic ESA, dan lampu LED keseluruhan, seperti mana spesifikasi F 850 GS premium.\nKami andaikan bahawa BMW akan memberi cabaran kepada model Yamaha MT-09 Tracer GT, tetapi, mampukah pengeluar dari Jerman itu menyaingi harga rendah model keluaran Jepun itu?\nKita tunggu dan lihat sahaja.\n\nAdvertisements",
        "BERITA TEMPATAN\nMoto\nMoto Malaya \n\nHyundai Umum Harga Baharu Bagi Semua Model \n\n\nPosted on May 21, 2019 by Amirul Azreen \n\n\n\nHyundai-Sime Darby Motors (HSDM) telah mengumumkan harga terbaru bagi semua model Hyundai di Malaysia yang melibatkan model IONIQ, Tucson, Grand Starex dan Elantra.\n\nHyundai menawarkan harga RM99,888 bagi model IONIQ Hybrid 1.6 GDi Atkinson Cycle HEV dan RM115,888 bagi IONIQ Hybrid 1.6 GDi Atkinson Cycle HEV Plus.\n\nSementara itu, harga baru bagi Tucson Nu 2.0 MPI Elegance adalah RM123,888 manakala Tucson Gamma 1.6 T-GDI Turbo ditawarkan pada harga RM143,888.\n\nJika anda memiliki keluarga yang besar mungkin anda boleh beralih ke Grand Starex. Model 2.5 CRDi VGT Executive kini boleh menjadi milik anda dengan harga RM151,888.\n\nBagaimanapun, jika anda mahu tampi lebih bergaya, model Elantra yang telah dikemas kini bagi 2019 kini ditawarkan dengan harga RM109,888.\nAdvertisements",
        "1290 Super Adventure\nBERITA ANTARABANGSA\nKTM \n\nPrototaip KTM 1290 Super Adventure Diintip \n\n\nPosted on March 19, 2019 by Zarul Faiz \n\n\n\n\nSebuah prototaip KTM 1290 Super Adventure telah diintip menjalani ujian jalan raya.\nMotosikal tersebut tampak telah meletakkan bahanapinya rendah dan ke depan seperti model 790 Adventure.\nMeletakkan bahanapinya rendah dan ke depan menghasilkan pusat graviti yang lebih rendah.\n\n\nSebuah prototaip KTM 1290 Super Adventure telah diintip sedang menjalani ujian jalan raya pada hujung minggu lalu. Menurut Australian Motorcycle News, jentera berkenaan sedang diuji bersama dengan model BMW R 1250 GS yang baharu.\n(Sila TEKAN SINI untuk ke pautan gambar.)\nPertama sekali yang telah kita perasan dalam gambar berkenaan adalah bonggolan besar di bahagian bawah, di hadapan tulang keting penunggang. Ini menunjukkan inisiatif terkini pengeluar dari Austria dalam menetapkan sebahagian besar bahanapi motosikal ini ke tempat yang lebih rendah dan ke hadapan. Idea ini mula digunakan pada model 790 Adventure dan 790 Adventure R yang telah kami tunggang uji di Maghribi baru-baru ini.\n\nMenetapkan jisimnya di bahagian yang ke hadapan dan rendah memberikan pusat graviti yang lebih rendah pada motosikal ini, dan dengan itu meningkatkan stabiliti dan memberikannya tahap pengendalian pengendalian. Ianya mungkin sekali salah sebuah rombakan semula terpenting ke atas model 1290 Super Adventure yang tinggi kerana enjin V-Twin 75-nya itu.\nSelain itu, radiatornya telah dibelah kepada dua unit, dengan kepala silinder hadapan terjulur. Ini mungkin bermakna yang KTM telah memendekkan tangki bahanapi dan dengan itu, kerangkanya, di mana bahanapinya ditetapkan di bahagian yang lain. Ini membolehkan penunggang untuk menetapkan berat badannya lebih ke hadapan untuk memudahkannya mencapai palang pemegang, dan yang lebih penting lagi, memberi lebih keseimbangan sewaktu berdiri ketika menunggang di atas jalan tanah merah. Sekali lagi, konsep rekaan ini telah digunakan pada 790 Adventure.\nYang ketara juga adalah panel sisi yang menutup sub rangka di bawah penunggang. KTM sebelum ini telah membiarkan seksyen ini terdedah namun sekali lagi telah mengambil ilham dari 790 Adventure dan menutupnya. Ini menambahkan lagi ruang simpanan dalam panel berkenaan. Kotak peralatan 790 Adventure terletak di panel sebelah kirinya.\nWalaupun tidak dinyatakan atau terlihat dalam gambar berkenaan, enjin LC8 1,301cc yang baharu itu mungkin sekali tampil dengan kuasa tambahan yang baharu.\nAdvertisements",
        "BERITA ANTARABANGSA\nLaluan motosikal\nMoto Malaya \n\nLelaki Jepun Didakwa Dengan Cubaan Membunuh Akibat Usikan Menggunakan Tali \n\n\nPosted on January 1, 2019 by Zarul Faiz \n\n\n\n\nSeorang lelaki Jepun telah membuat usikan dengan merentangkan tali merentasi jalan raya.\nIa telah menyebabkan seorang penunggang motosikal terlanggar jerangkap tersebut dan terbabas.\nPihak polis telah berjaya memberkas pesalah tersebut dengan segera dan mendakwanya dengan cubaan membunuh.\n\n\nSeorang lelaki Jepun telah ditangkap kerana melakukan satu usikan menggunakan tali yang telah menyebabkan seorang penunggang motosikal terbabas. Dia akan didakwa dengan kesalahan cubaan membunuh.\nPada 26 haribulan Disember 2018, di bandar Sagamihara, Wilayah Kanagawa, seorang lelaki telah memasang sebuah jerangkap samar tali merentasi sebuah jalan raya. Lima belas saat yang kemudian, seorang penunggang motosikal berusia 45 tahun secara tiba-tiba telah mendapati dirinya dijerut dengan tali pada lehernya, menyebabkannya terjatuh daripada motosikal yang ditungganginya. Penunggang motosikal itu bernasib baik hanya mengalami kecederaan pada bahagian belakang dan pinggangnya.\n\nInsiden ini telah berjaya dirakam oleh sebuah kamera keselamatan, namun, apa yang lebih penting lagi, ia juga berjaya merakamkan aksi yang tidak bertanggungjawab berkenaan. Bersama dengan bantuan penduduk sekitar, pihak polis bertindak pantas dan berjaya mengesan pelaku kesalahan, Koichi Deki, yang berusia 41 tahun. Dia mendakwa bahawa dia hanya bermaksud untuk bergurau sahaja bagi mengurangkan tekanan dan bukannya mahu membunuh sesiapa. Dia juga turut mengaku menggunakan tali dan kotak dari kedai yang berdekatan di mana ianya digunakan untuk menutup kawasan kedai apabila ianya ditutup pada waktu malam.\nMasih belum jelas lagi sama ada Deki mengetahui bahawa motosikal tersebut akan melalui kawasan berkenaan, memandangkan yang penunggang motosikal itu telah terkena jerangkap samar tersebut dalam masa beberapa saat sahaja selepas ianya dipasang.\nTahniah diucapkan pada pihak polis Jepun kerana berjaya menyelesaikan kes ini, di mana mereka berjaya dengan bantuan daripada rakaman CCTV.\nSebaliknya, kita sering kali terdengar akan berbilang kes melibatkan tali kabel atau wayar yang direntangkan merentasi laluan motosikal di dalam negara kita, namun, tiada lagi sebarang berita sama ada pelakunya telah ditangkap. Sebab utama kegagalan pihak polis menangkap pesalah-pesalah ini adalah kerana tiadanya CCTV atau pun penguatkuasa untuk mengawasinya laluan-laluan ini. Selain itu, pihak berkuasa negara kita tampak lebih segera bertindak sekiranya adanya berlaku kehilangan nyawa atau apabila ada VVVVVIP yang membuat aduan.\nSumber: Japan Today\n\nAdvertisements",
        "BERITA ANTARABANGSA\nMoto Malaya \n\nLa Moto Volante: Dari Animasi Ke Realiti \n\n\nPosted on March 19, 2019 by Amirul Azreen \n\n\n\nBagi sesiapa yang menyaksikan animasi M.A.S.K sekitar tahun 80an pastinya akan ada yang teringat dengan jentera motosikal yang diberi nama Condor ekoran keupayaannya untuk terbang apabila bertukar menjadi sebuah helikopter.\n\nBayangkan apabila kenderaan yang suatu ketika dulu hanya wujud di dalam rancangan animasi kini bakal menjadi kenyataan menerusi La Moto Volante yang dihasilkan oleh Lazareth Auto-Moto.\n\n(Sumber: Youtube)\nDalam satu video yang dimuat naik di YouTube semalam, Lazareth dilihat berjaya menghasilkan motosikal terbang apabila mempamerkan penerbangan setinggi 1 meter sebelum melakukan pendaratan yang stabil.\nMeskipun masih berada di peringkat awal tetapi keputusan ujian dilihat menggalakkan.\nLazareth Auto-Moto sememangnya terkenal dengan penghasilan jentera luar biasa dan kadang-kala tidak masuk akal namun penciptaan La Moto Volante bakal menjadi teras kejayaan syarikat berpangkalan di Perancis itu.\nMenariknya, La Moto Volante seakan-akan menyamai jentera LM-847 yang dihasilkan Lazareth sebelum ini yang menggunakan enjin Maserati  yang menghasilkan 470 hp.\n\nBagaimanapun Moto Volante menggunakan enjin JetCat 96,000rpm yang diletakkan di setiap tayar di samping menambah penggerak hidraulik bagi membenarkan keempat-empat tayar untuk bergerak ke atas.\nBagaimana La Moto Volante berfungsi?\nMenurut Lazareth apa yang diperlukan untuk mengubah mod motosikal kepada mod terbang hanyalah dengan menekan suis khas namun pastikan berada di kawasan sesuai terlebih dahulu untuk memulakan proses penerbangan.\nLazareth bakal membawa La Moto Volante ke Gitex di Dubai pada Oktober dan akan menawarkan tempahan awal dengan harga USD560,000 (RM2.2j).\nAdvertisements",
        "BERITA ANTARABANGSA\nMoto Malaya \n\nHanya RM1.5j Untuk Miliki Motosikal Terbang Pertama Anda \n\n\nPosted on March 14, 2019 by Amirul Azreen \n\n\n\nKebelakangan ini, isu kereta terbang menjadi perbualan orang ramai dengan rata-rata berpendapat teknologi itu tidak sesuai diguna pakai buat masa ini apatah lagi dengan harga yang hampir pasti diluar kemampuan rakyat Malaysia.\nDikhabarkan proses penghasilan kereta terbang masih lagi berada di peringkat awal tetapi bagi sebuah syarikat berpengkalan di California, tumpuan mereka terarah kepada penghasilan motosikal terbang!\nBukan sekadar dalam perancangan, tetapi mereka kini telah membuka tempahan bagi sesiapa yang berminat untuk mendapatkannya.\n\nDinamakan Speeder, setiap unit motosikal terbang itu akan digerakkan dengan lima enjin jet yang telah diubahsuai dan mampu pergi sejauh 72 kilometer dengan kelajuan 241km/j.\nBukan itu sahaja, Speeder  yang akan berada di pasaran tahun depan  mampu mencapai ketinggian 15,000 kaki yang juga merupakan ketinggian maksimum bagi sebuah kapal terbang Cessna 172!\nSpeeder menggunakan kawalan jenis joystick sepertimana yang digunakan gamerdiluar sana.\nJika anda berminat untuk membuat tempahan, apa yang anda perlu lakukan hanyalah membayar USD380,000 (RM1.5 juta).\nAdvertisements",
        "BERITA TEMPATAN\nMoto Malaya \n\nSaya Meletakkan Kereta Macam Orang Bodoh \n\n\nPosted on July 2, 2019July 2, 2019 by Amirul Azreen \n\n\n\nGara-gara meletakkan kereta sehingga menghalang laluan kenderaan lain, sebuah kereta jenis Toyota Vios telah dicalarkan dengan beberapa tulisan dalam satu kejadian yang berlaku di Kuching, Sarawak.\nMenurut perkongsian di laman Facebook Sarawak Viral, kereta terbabit telah menghalang laluan keluar parkir di sebuah hotel di Kuching.\n\nKereta tersebut disyaki telah dicalarkan oleh salah seorang pemandu yang ternyata berang dengan tindakan pemilik Vios itu yang disifatkan tidak bertanggungjawab.\nBagaimanapun, rata-rata netizen memuji tindakan individu yang mencalarkan Toyota Vios terbabit.\n\n(SUMBER: Sarawak Viral)\n\nAdvertisements",
        "BERITA TEMPATAN\nMoto Malaya \n\nKiken Yochi Fokus Baharu Kempen Keselamatan Perodua Bersama PERKESO \n\n\nPosted on July 9, 2019 by Amirul Azreen \n\n\n\nSelepas Program Keselamatan Jalan Raya di musim perayaan lalu berakhir, Perodua terus mempergiat usaha untuk meningkatkan kesedaran keselamatan jalan raya apabila menjalinkan kerjasama dengan Pertubuhan Keselamatan Sosial (PERKESO).\nPerodua telah melancarkan Kempen Perjalanan Selamat ke Tempat Kerja Peringkat Kebangsaan PERKESO 2019 yang dirasmikan Menteri Sumber Manusia YB M Kula Segaran yang turut dihadiri Ketua Setiausaha Kementerian Sumber Manusia YBhg Dato Amir Omar, Ketua Eksekutif PERKESO YBhg Dato Sri Dr Mohammed Azman Dato Aziz Mohammed dan Presiden dan Ketua Pegawai Eksekutif Perodua YBhg Dato Zainal Abidin Ahmad.\nPerodua telah melaksanakan pelbagai inisiatif di bawah Program Keselamatan Jalan Raya jangka-panjang kami. Setelah mengadakan banyak aktiviti kesedaran untuk semua kakitangan, kami bersedia untuk menerapkan nilai Kiken Yochi (meramal bahaya) bagi setiap kakitangan, jelas Dato Zainal.\n\nKetika majlis pelancaran berlangsung, jurulatih PERKESO telah memberi penerangan kepada lebih 150 kakitangan Perodua mengenai konsep Kiken Yochi  meramal bahaya  dan pemanduan berhemah serta pentingnya memeriksa kenderaan.\nKami berterima kasih kepada PERKESO kerana telah berkongsi banyak maklumat berguna mengenai keselamatan jalan raya yang akan kami terapkan ke dalam silibus Keselamatan Jalan Raya Perodua. Kami berhasrat untuk menyebarkan info ini kepada semua kakitangan di ibu pejabat.\nSebagai syarikat yang mengutamakan modal insan, kami prihatin terhadap kesejahteraan para pekerja, tambah Dato Zainal.\nAdvertisements",
        "BERITA TEMPATAN\nHonda\nMoto Malaya \n\nPusat 3S Honda Dengan Kerjasama Kemena Auto Kini Dibuka Di Bintulu! \n\n\nPosted on June 25, 2019 by Amirul Azreen \n\n\n\nPemilik Honda di Bintulu, Sarawak kini boleh menikmati pelbagai kemudahan dengan pembukaan Pusat 3S oleh Kemena Auto Sdn Bhd.\nPembukaan pusat 3S baharu ini selaras dengan strategi Honda Malaysia untuk memperkukuhkan jaringan pengedar di seluruh negara.\n\nKetua Pegawai Eksekutif Honda Malaysia, Mr Toichi Ishiyama menyifatkan Malaysia Timur, (Sabah dan Sarawak) merupakan antara pasaran penting bagi Honda.\n\nPerkembangan di Malaysia Timur bermula empat tahun lalu dan sehingga kami Honda Malaysia memiliki 13 pengedar dengan tujuh daripadanya terletak di Sarawak. Sebagai satu-satunya pengedar di Bintulu, kami percaya Kemena Auto akan menyediakan pelbagai servis kepada pelanggan di kawasan ini,jelasnya.\nSebanyak RM11 juta telah dibelanjakan bagi pembinaan Pusat 3S Honda ini yang terletak di atas tanah seluas 43,560 kaki persegi dan dilengkapi dengan segala kemudahan yang mengikut piawaian Honda.\nAntara kemudahan yang terdapat di pusat berikut:\n\n6 tapak servis\n3 tapak penyelenggaraan am\n1 tapak servis tayar\n\nKesemua tapak ini mampu memuatkan sehingga 40 kereta sehari.\n\nSejajar dengan usaha Honda untuk mewujudkan pengalaman terbaik kepada pelanggan, Pusat 3S Honda Kemena Auto telah meyediakan pelbagai kemudahan lain antaranya ruang pelanggan, servis Wi-Fi, Kids Corner, makanan dan minuman percuma serta Surau.\nPasaran Malaysia Timur telah membuat sumbangan besar terhadap penjualan Honda Malaysia dengan lebih 2,300 unit didaftarkan pada Mei 2019  1,300 unit dijual di Sarawak sekaligus menyumbang 60 peratus terhadap keseluruhan penjualan bagi Malaysia Timur.\nBagi pelanggan yang berminat untuk mengetahui lebih lanjut mengenai Pusat 3S Honda Kemena Auto, hubungi 086-342899 atau 086-342599 atau datang terus ke lokasi yang terletak di Lot 14728, Taman Terus, Jalan Tun Hussein Onn,97000, Bintulu, Sarawak.\nAdvertisements",
        "BERITA ANTARABANGSA\nBonneville\nMoto Malaya\nT100\nT100 Black\nT120\ntriumph \n\nTriumph Amerika Syarikat: Lebih 12,000 Unit Dipanggil Semula \n\n\nPosted on March 22, 2019 by Amirul Azreen \n\n\n\nBaru-baru ini Kawasaki dan KTM di Amerika Syarikat telah memanggil semula beberapa ribu unit mereka ekoran berlakunya beberapa masalah ketika proses pemasangan namun kali ini Triumph Motorcycles turut tidak terlepas daripada melakukan tindakan sama.\n\nTriumph telah memanggil semula lebih 12,000 unit susulan kesilapan pemasangan yang menyebabkan klac kabel menyentuh pendawaian lalu mengganggu sistem elektrik motosikal.\nDifahamkan, sebanyak 12,654 unit akan terkesan dengan panggilan balik ini dengan melibatkan model klasik moden Triumph.\nModel yang terkesan adalah:\n1) Bonneville T120 dan T120 Black (2016-2019)\n2) Bonneville T100 dan T100 Black 2017-2019)\n3) Street Cup dan Street Scrambler (2017-2018)\n4) Street Twin (2016-2018)\nMenurut laporan, kabel klac yang menyentuh sistem pendawaian motosikal boleh menyebabkan kerosakkan terhadap pendawaian utama lalu menyebabkan kehilangan kuasa aliran elektrik ke beberapa komponen litar elektrik.\nBuat masa ini, panggilan semula tersebut hanya melibatkan pasaran di Amerika Syarilat dan tiada maklumat baharu yang menyatakan isu sama berlaku di negara lain.\n\nAdvertisements",
        "BeAT\nBERITA TEMPATAN\nHonda\nWave Alpha \n\nBoon Siew Honda Perkenalkan Warna Baharu bagi Honda Wave Alpha 2019 dan Honda BeAT 2019 \n\n\nPosted on January 14, 2019 by Zarul Faiz \n\n\n\n\nBoon Siew Honda telah tampil dengan warna baharu bagi model Honda Wave Alpha 2019 dan juga Honda BeAT 2019.\nMotosikal Honda Wave Alpha adalah peneraju semasa bagi segmen motosikal kapchai berkapasiti kecil.\nModel BeAT 2019 merupakan generasi ketiga skuter automatik BeAT.\n\nBoon Siew Honda telah melancarkan kemasan warna serta penggayaan baharu bagi model Honda Wave Alpha 2019 serta Honda BeAT 2019.\nHonda Wave Alpha 2019\nMotosikal Wave Alpha merupakan pendahulu semasa bagi segmen motosikal kapchai berkapasiti kecil di Malaysia. Ini adalah kerana Honda telah menghasilkannya sebagai motosikal untuk semua.\n\nUntuk tahun 2019, Honda telah mengemaskini motosikal ini dengan warna dan kemasan grafik baharu untuk menarik minat pengguna yang muda dan juga yang lebih dewasa.\n\nModel ini ditawarkan dalam dua varian. Varian yang pertama bercirikan roda tempa dan cakera brek hadapan. Varian yang berikutnya dilengkapi dengan roda berjejari dan brek dram di kedua-dua bahagian.\n\nSkema warna baharu bagi varian cakera brek adalah Pearl Magellanic Black dengan kemasan warna kuning, Vivacity Red dan Pearl Nightfall Blue.\n\nBagi varian roda berjejari, skema warnanya adalah Vivacity Red, Pearl Magellanic Black dan Pearl Nightfall Blue.\n\nVarian cakera brek ditetapkan pada harga RM4,516 manakala bagi varian roda berjejari adalah dari RM4,275 (harga asas tidak termasuk cukai, insurans, dan pendaftaran). Motosikal Honda Wave Alpha ini boleh didapati bermula hari ini.\n\nHonda BeAT 2019\nIni adalah skuter BeAT generasi ke-tiga setelah ianya mula diperkenalkan pada tahun 2016. Model BeAT ini cukup popular kerana rupa parasnya yang menawan beserta penjimatan bahanapi yang menakjubkan, di samping ruangan simpanannya.\n\nIanya dijana oleh sebuah enjin suntikan bahanapi PGM-Fi, 108cc. Kuasanya diagihkan ke roda belakang melalui tali sawat V.\n\nModel BeAT baharu kini dilengkapi dengan pengesan tongkat sisi yang tidak membenarkan enjin dihidupkan dan pemecutan tanpa sengaja. Enjinnya juga akan dimatikan apabila tongkat sisinya ditopangkan. Selain itu, model ini turut dilengkapi dengan Combi Brake System yang mengaktifkan kedua-dua brek bagi menambahkan daya henti selain menstabilkan skuter sewaktu pembrekan keras. Smart Lock System membantu apabila dalam keadaan pegun pada jalan yang cerun  seperti sistem Bantuan Mula Daki manual pada motosikal yang lebih besar.\n\nTerdapat empat warna baharu bagi skuter BeAT 2019: Vivacity Red, Space Magenta Metallic, Pearl Nightfall Blue and Pearl Magellanic Black.\n\nBoon Sie Honda menetapkan harga bagi skuter BeAT bermula dari RM5,365 (harga asas, tidak termasuk cukai, insurans, dan pendaftaran).\n\nModel BeAT baharu ini akan boleh didapati bermula minggu hadapan.\n\nAdvertisements",
        "BERITA ANTARABANGSA\nMoto\nMoto Malaya \n\nBMW Dedah Teaser Model 8 Series Gran Coupe! \n\n\nPosted on May 6, 2019 by Amirul Azreen \n\n\n\nSejurus BMW menayangkan model 8 Series Gran Coupe Concept, ramai yang mengagak bahawa kemungkinan model tersebut akan membawa ke penghasilan sebenar. \nTekaan itu akhirnya terjawab apabila BMW berkongsikan teaser yang akan didedahkan sepenuhnya antara 25 hingga 27 Jun ini di BMW Welt Wolrd di Munich, Jerman.\nMeskipun gambar tersebut tidak mendedahkan rupa keseluruhan kecuali bahagian bonet dan bumbung namun sedikit sebanyak ciri coupe jelas kelihatan.\nDifahamkan, BMW akan mengekalkan enjin 4.4 liter V8 turbocharged sepertimana yang diguna pakai model M850i yang menghasilkan 523 hp selain daripada sistem all-wheel drive dan 8-gear automatik.\nBMW turut mengumumkan model tersebut akan mula dijual September ini.\nAdvertisements",
        "BERITA TEMPATAN\nMoto Malaya \n\nKenapa Bank Tolak RM200 Setiap Kali Swipe Kad Di Stesen Minyak? \n\n\nPosted on July 2, 2019 by Amirul Azreen \n\n\n\nBagi mereka yang sering menggunakan kad debit atau kad kredit untuk mengisi minyak di stesen minyak, pastinya perkara ini bukan benda baharu dan tidak mengejutkan.\nBagaimanapun, bagi mereka yang baru sahaja menjinakkan diri dengan langkah sedemikian pastinya ramai terkejut apabila mendapati akaun bank mereka seakan kehilangan RM200 secara tiba-tiba.\nBagi anda yang kurang arif, RM200 yang hilangitu merupakan transaksi pra-kelulusan yang dikenakan terhadap pembayaran petrol dengan cara meleret (swipe) kad di pam minyak.\n\nTransaksi pra-kelulusan sebanyak RM200 ini dikenakan terhadap pengguna yang menggunakan kad debit dan kad kredit.\nApakah sebenarnya transaksi pra-kelulusan?\nBank mengambil langkah untuk menolak RM200 sebagai pengesahan bahawa kad debit/kredit tersebut adalah aktif dan mempunyai baki yang mencukupi.\n\nJumlah RM200 tersebut ditolak terlebih dahulu sebelum pengguna mengepam minyak ke dalam kenderaan lagi.\nDalam fahaman mudah, penolakan RM200 dari akaun pengguna merupakan konsep yang diguna pakai pihak bank bagi memastikan pengguna memiliki wang tunai/kredit yang mencukupi.\nSetelah selesai mengisi minyak, jumlah sebenar yang digunakan akan dihantar ke pihak bank dan baki transaksi akan kembali didebitkan ke akaun pengguna bagaimanapun, ia mungkin mengambil masa di antara 3 hingga 5 hari.\nMenurut Persatuan Bank Bank Dalam Malaysia (ABM) jika pelanggan mahu mengelak daripada dikenakan transaksi pra-kelulusan terhadap akaun bank mereka, dinasihatkan untuk membuat pembayaran di kaunter di mana jumlah yang tepat akan ditolak bagi yang menggunakan kad debit/kredit.\nAdvertisements",
        "BERITA TEMPATAN\nMoto Malaya \n\nPelajar 18 Tahun Maut Ekoran Tidak Memakai Tali Pinggang Keledar \n\n\nPosted on March 26, 2019 by Amirul Azreen \n\n\nKredit foto: Sinchew\nPemakaian tali pinggang keledar masih tampak remeh bagi segelintir rakyat Malaysia dengan ramai yang tidak sedar kepentingannya.\nAhad lalu, seorang pelajar lelaki kolej vokasional berusia 18 tahun maut setelah terlibat dalam kemalangan dengan pihak polis mengesahkan mangsa tidak memakai tali pinggang keledar dan tidak memiliki lesen memandu.\nMenurut laporan Sinchew, mangsa memandu kereta Honda City milik cikgunya yang berada di tempat duduk penumpang dan sedang dalam perjalanan menuju ke Lahad Datu dari Tawau.\nHonda City tersebut difahamkan telah melanggar pembahagi jalan dan serta-merta hilang kawalan dan terbabas lalu menyebabkan pelajar tersebut tercampak keluar . Mangsa disahkan meninggal dunia di tempat kejadian.\nBagaimanapun, cikgunya  seorang wanita berusia 27 tahun  tidak mengalami sebarang kecederaan ekoran memakai tali pinggang keledar. Dia kemudiannya memberitahu pihak polis bahawa pemandu tidak mabuk namun tidak memakai tali pinggang keledar ketika kemalangan berlaku.\nAdvertisements",
        "BERITA TEMPATAN\nMoto Malaya \n\nBMW X5 Kini Di Malaysia  Harga Dari RM640,000 \n\n\nPosted on May 30, 2019 by Amirul Azreen \n\n\n\nBMW Malaysia turut memperkenalkan BMW X5 dan X2 M35i setelah selesai melancarkan BMW X4 di majlis berbuka puasa anjuran BMW Group Malaysia, malam tadi.\nVersi baharu bagi Sports Activity Vehicles (SAV) dan Sports Activity Coupe (SAC) ini kini tampil lebih berkuasa dan bergaya bagi mereka yang mencari keterujaan tanpa perlu mengorbankan identiti BMW.\n\nDalam tempoh empat bulan pertama tahun ini sahaja, kami telah pun membuat lebih 1500 penghantaran BMW X sekaligus membuktikan peningkatan terhadap permintaan model Sports Activity Coupe (SAC) dan Sports Activity Vehicles.\nKami bertekad mahu memenuhi permintaan itu dengan memperkenalkan BMW X5 dan BMW X2 M35i serba baharu lantas menetapkan petanda aras baharu bagi segmen SAV dan SEC, jelas Pengarah Urusan BMW Group Malaysia, Harald Hoelzl.\nDibahagian luar, BMW X5 kini tampil lebih sporty dengan chasis yang lebih rendah dan kidney gril yang lebih besar dikelilingi lampu depan Adaptive LED.\n\nPakej M Sport didatangkan dengan 20 inci rim aloi, M Sport kaliper brek dan logo BMW M bagi meningkatkan lagi gaya sporty keseluruhan.\nSeperti X4, model X5 kini juga lebih panjang dan lebar bagi menempatkan ruang yang lebih luas bagi penumpang dan pemandu selain daripada untuk menempatkan enjin 3.0 liter enam silinder.\n\nX5 mampu mencapai kelajuan maksima 243km/j dengan bantuan 340hp dan 450NM. Meskipun bersaiz besar, X5 hanya memerlukan 5.5 saat untuk mencatat kelajuan 0-100km.\nBMW X5 xDrive40i M Sport kini boleh menjadi milik anda dengan harga RM640,000.\nAdvertisements",
        "ducati\nmotogp\nMotoGP 2018 \n\nMenangi Tiket MotoGP Sepang 2018 Dari Ducati Malaysia! \n\n\nPosted on October 16, 2018 by Zarul Faiz \n\n\nSumber imej: MotoGP\n\nDucati Malaysia akan menghadiahkan 80 keping tiket MotoGP Sepang 2018 bermula dari sekarang sehingga 31 Oktober 2018.\nUntuk memenangi peluang ini, para peserta perlu menempah, membeli, atau menunggang uji mana-mana motosikal Ducati di wakil pengedar rasmi Ducati yang terpilih.\nPara pemenang juga boleh menikmati rebat sewaktu hujung minggu perlumbaan beserta hadiah eksklusif dari Ducati Malaysia.\n\n\nSumber imej: MotoGP\nDucati Malaysia sedang menganjurkan satu promosi buat para peminat dan penggemar Ducati di Malaysia, di mana mereka akan menawarkan peluang bagi memenangi tiket PERCUMA ke pusingan MotoGP Sepang 2018 yang akan berlangsung dari 2 hingga 4 November 2018. Sejumlah 80 keping tiket untuk kawasan Grandstand dan juga Hillstand akan dihadiahkan buat pemenang bertuah dan terdapat beberapa cara untuk anda memenangi tiket-tiket berkenaan.\n\nBermula dari sekarang sehingga 31 Oktober 2018, peminat Ducati dan MotoGP di dalam negara layak memenangi tiket-tiket ini apabila mereka menyempurnakan mana-mana di antara dua tugas yang dinyatakan di bawah:\n1. Tempah atau beli mana-mana motosikal Ducati di wakil pengedar rasmi Ducati yang terpilih dan anda berpeluang untuk memenangi 2X pas Grandstand (siapa cepat dia yang dapat) ATAU\n2. Tunggang uji motosikal Ducati di wakil pengedar rasmi Ducati yang terpilih DAN\n\nRakam gambar pengalaman penunggangan Ducati anda.\nMuatnaik ke laman media sosial Instagram atau Facebook dengan tanda pagar #RIDEandWIN, dan tag Ducati Malaysia (Instagram: @Ducati_MY, Facebook: @DucatiMY).\nAnda layak untuk satu penyertaan cabutan bertuah bagi memenangi 1X pas Hillstand Shell.\n\n\nBagi memeriahkan lagi pertandingan ini, pemenang tiket Grandstand akan layak mendapat rebat untuk pembelian pakaian di gerai Ducati MotoGP 2018 dan juga sesi Meet & Greet Ducati MotoGP, manakala para pemenang tiket Hillstand pula dapat menikmati hadiah eksklusif dan akses ke pameran motosikal Ducati serta gerai pop-up Ducati.\n\nUntuk menyertai pertandingan Ride & Win MotoGP 2018 bersama Ducati Malaysia, anda boleh mengunjungi mana-mana daripada empat buah wakil pengedar rasmi Ducati yang terpilih di bawah ini:\n\nDucati Petaling Jaya\nDucati Kuala Lumpur\nDucati Penang\nDucati Sungai Buloh\n\n\nBagi mendapatkan sebarang maklumat yang lanjut, para peminat Ducati boleh melayari laman Facebook rasmi Ducati Malaysia, atau laman Instagram rasmi Ducati Malaysia.\nDucati Multistrada 1260 Enduro 2019 Diperkenalkan\n\nAdvertisements",
        "BERITA TEMPATAN\nHonda\nMoto\nMoto Malaya\nYamaha \n\nSuasana Roy, Roy.. Hati Kau Keras Bergema Di Morib \n\n\nPosted on April 14, 2019April 14, 2019 by Amirul Azreen \n\n\n\nSebaik menjejakkan kaki ke tapak acara Retromania 2019, pengunjung seakan kembali ke era 60an hingga 80an apabila disambut dengan ribuan motosikal retro.\nPelbagai motosikal retro hadir mewarnai Retromania 2019 antaranya Yamaha, Honda, Suzuki, Kawasaki dan Vespa termasuk pelbagai booth yang menjual pelbagai barangan dan peralatan lama dan baru.\n\nBagi menghangatkan lagi acara, penganjur turut mengadakan pelbagai aktiviti antaranya cabutan bertuah dan anugerah Retromania 2019.\nBagaimanapun acara kemuncak yang paling dinantikan pengunjung adalah Sembang Santai Mat Moto yang menampilkan bekas pelumba negara antaranya, Adi Haslam, Hisham Ngadin, Azman Ali, Ghazali Abdullah, Daud Nawi, Yasir SAid dan Raymond Tan.\n\nBukan itu sahaja, Retromania 2019 turut menyaksikan kehadiran pelakon utama Gila-Gila Remaja, Faizal Hussein.\n\nRetromania merupakan perhimpunan motosikal retro paling besar pernah diadakan di negara ini yang pada mulanya diadakan di Port Dickson 11 tahun lalu.\n\nBagaimanapun, ekoran jumlah penyertaan motosikal meningkat dengan mendadak saban tahun, penganjur Retromania  yang sebelum ini dikenali sebagai Santai Retro  telah mengubah lokasi ke Dataran Pantai Morib, Banting.\n\nDalam perkembangan lain, kegigihan seorang pemuda untuk menempuh perjalanan sejauh 500km dari Marang, Terengganu untuk hadir di Retromania 2019 membuahkan hasil apabila dia berjaya membawa pulang sebuah motosikal skuter ketika sesi cabutan bertuah yang berlangsung semalam.\nMuhammad Shafie Ismail, 22 tahun, tidak menjangkakan tuahnya itu meskipun kali pertama sampai di Morib bersama rakan-rakannya.\nSementara itu, ADUN Morib, Hasnol Baharudin berkata penganjuran Retromania Gathering 2019 kali ini membawa kemeriahan yang jauh berbeza berbanding sebelum ini.\nAdvertisements",
        "BERITA TEMPATAN\nMoto\nMoto Malaya \n\nSOCAR Turunkan Umur Minimum Kepada 19 Tahun! \n\n\nPosted on April 2, 2019 by Amirul Azreen \n\n\n\nPlatform perkongsian kereta nombor satu Malaysia, SOCAR, telah menurunkan had umur minimum kepada 19 tahun sekaligus memudahkan pelajar untuk menggunakan servis ditawarkan.\nSOCAR turut menamarkan keahlian percuma seumur hidup kepada remaja berusia 19 tahun yang memiliki lesen penuh Lesen Memandu Kompeten (CDL).\nMemahami kehendak pelajar yang perlu berdikari menempuh alam universiti, SOCAR membuka peluang ini agar mereka dapat bergerak dengan lebih mudah berkonsepkan perkongsian kereta.\n\nDengan lebih 1,400 kereta dan 750 zon boleh diakses disekitar Kuala Lumpur, Selangor, Johor dan Pulau Pinang, servis SOCAR semakin mendapat tempat di hati rakyat Malaysia.\nBagi memberi pendedahan kepada pelajar akan penggunaan SOCAR, mereka turut menjalinkan kerjasama dengan universiti tempatan.\nKetua Pegawai Eksekutif SOCAR, Leon Foong berasakan setiap pelajar berhak untuk merasai kebebasan bergerak meskipun tidak berkemampuan untuk memiliki kereta sendiri.\nBukan semua orang mendapat keistimewaan memiliki kereta sendiri terutamanya jika anda seorang pelajar tetapi kami yakin mereka berhak diberikan kebebasan untuk bergerak. Dengan perkongsian kereta, sesiapa pun dengan CDL kini mampu memiliki kereta sendiri meskipun untuk hanya beberapa jam, katanya.\n\nBagi setiap ahli berusia 20 tahun kebawah, SOCAR membenarkan tempahan awal dilakukan bagi kereta terpilih antaranya, Perodua Axia, Proton Iriz, Kia Picanto, Perodua Myvi, Perodua Bezza, Honda City dan Toyota Vios.\n\nBukan itu sahaja, SOCAR turut menawarkan keahlian seumur hidup bernilai RM50 kepada mana-mana ahli baru yang mendaftar pada 26 Mac hingga 30 April 2019.\nAdvertisements",
        "aprilia\nRSV4 1100 Factory \n\nAprilia RSV4 1100 Factory 2019 Tampil Dengan 214hp \n\n\nPosted on November 5, 2018 by Zarul Faiz \n\n\n\n\nAprilia RSV4 1100 Factory 2019 bakal tampil dengan kapasiti enjin ditingkatkan kepada 1,078cc.\nPeningkatan ini menambah keluaran kuasa maksimumnya ke 214hp dan tork 122Nm, dengan beratnya hanya 199kg.\nMotosikal baharu ini juga akan dilengkapi dengan winglet pada reraupnya.\n\n\nKemunculan motosikal Ducati Panigale V4 telah menyebabkan bermula perang kuasa kuda di antara para pengeluar. Terbaru dalam kancah perang ini adalah model Aprilia RSV4 1100 Factory 2019.\nMotosikal RSV4 1100 Factory baharu ini akan menghasilkan 214hp, lebih 1hp berbanding model Panigale V4. Ini menjadikan model Aprilia tersebut sebagai motosikal sportbike hela udara alami (naturally aspirated) paling berkuasa.\n\nMengikuti jejak langkah pengeluar motosikal superbike dari Itali yang juga pesaing mereka itu, Aprilia akan menghasilkan 2 varian RSV4 dengan kapasiti enjin yang berlainan. Model RSV4 Factory akan menyaksikan kapasiti enjin V-Twin 65 ditingkatkan kepada 1,078cc. Sebaliknya, motosikal RSV4 RR 1,000cc adalah model homologasi bagi perlumbaan motosikal superbike.\nIanya bukan sekadar penambahan kuasa kuda sahaja. Daya kilasnya juga telah ditingkatkan kepada 122Nm. Selain itu, Aprilia juga telah mengurangkan berat bagi motosikal RSV4 1100 Factory hanyalah seberat 199kg, diisi penuh. Bateri litium-ion Bosch dan sistem ekzos titanium Akrapovic menyumbang kepada pengurangan berat ini.\n\nMotosikal RSV4 1100 Factory 2019 ini 5kg lebih ringan, menghasilkan 16hp lebih kuasa kuda, dan 6.8Nm lebih tork berbanding model yang terdahulu.\nSatu lagi perubahan yang ketara adalah winglet yang telah diterap dari motosikal Aprilia RSV4 RF LE 2018.\n\nAngkup brek hadapan Stylema yang terkini dari Brembo mengendalikan tugas pembrekan bagi bahagian hadapan. Ianya lebih ringan dan pada masa yang sama, lebih tegar berbanding Brembo M50 Monobloc. Mencengkam cakera breknya adalah pad brek yang kelihatan lebih agresif. Lihat dengan teliti dan anda pasti nampak duktus udara pada angkup hadapannya.\nFork hadapan merupakan fork hlins NIX dengan ruang gerak 125mm (5mm lebih) untuk penyelekohan yang lebih baik. Penyerap hentakan hlins TTX mengendalikan bahagian belakang.\n\nTerdapat steering bushing baharu yang mencuramkan lagi sudut rake. Terdapat pengurangan 2mm pada steering yoke untuk pengurangan trail.\nPerubahan pada stereng itu menghasilkan jarak antara roda yang 4mm lebih pendek. Lengan ayunnya juga telah dikeraskan.\nAprilia juga telah mengemaskini suite elektronik APRC.\n\nAdvertisements",
        "Asian Road Racing Championship\nBERITA TEMPATAN\nMoto Malaya \n\nARRC: Adam Buru Gelaran Juara \n\n\nPosted on March 9, 2019 by Amirul Azreen \n\n\nKredit foto: Facebook ZK Racing\nBekas pelumba Moto3 negara, Adam Norrodin, mahu merebut gelaran juara dalam saingan Kejuaraan Motosikal Asia (ARRC) 2019 bagi kelas Supersports 600cc.\nPelumba berusia 20 tahun itu yakin pengalaman dimiliknya ketika bersaing di Moto3 akan memainkan peranan penting dalam merebut podium bersama pasukan SIC Junior ZK Racing.\nKredit foto: Facebook ZK Racing\nAdam digugurkan hujung musim lalu daripada pasukan Moto3 Petronas Sprinta selepas gagal mempamerkan prestasi konsisten selepas tiga tahun beraksi.\nEnggan berasa kecewa sebaliknya Adam yakin merebut podium musim ini.\nSasaran saya mahu mendapatkan podium. Sekarang saya masih dapat rasakan kecederaan tetapi ia tidak serius. Musim masih panjang dan saya sasarkan podium, ujarnya.\nDalam aksi ujian bebas semalam, Adam menarik nafas lega berjaya merekodkan 2 minit 11.189 saat sekaligu memperbaiki rekod ketika sesi ujian rasmi, 2 minit 11.818s.\nAdam akan beraksi hari ini dalam sesi kelayakan bagi memburu kelompok depan perlumbaan yang berlangsung pada Ahad.\nAdvertisements",
        "BERITA TEMPATAN\nKereta\nToyota \n\nToyota Rush 2019 generasi baharu dilancarkan! Dari RM93,000 \n\n\nPosted on October 18, 2018 by Sep Irran \n\n\n\nUMW Toyota Motor Sdn Bhd (UMWT) baru sahaja melancarkan Toyota Rush 2019 generasi baharu. Pelancaran ini diadakan sempena pusingan kedua Toyota Gazoo Racing Festival yang akan berlansung dari 20  21 Oktober 2018 di MAEPS, Serdang.\n\nModel terkini Toyota Rush 2019 ini kini didatangi dengan reka bentuk yang lebih ganas, moden dan juga dinamik. Para peminat kenderaan jenis SUV dengan tujuh tempat duduk akan dapati bahawa Toyota Rush baharu dengan imej baru memberi gaya dan aura yang lebih anggun dan aliran yang lebih smooth.\n\nDari segi luaran, Rush generasi kedua ini memiliki rupa bentuk yang lebih dinamik bernama R-BLADE. Diinspirasikan dari garisan tajam dan gabungan dwi warna memberikan impak visual yang lebih moden dan mewah sesuai untuk keluarga masa kini.\n\nSetelah 10 tahun di pasaran dah lebih dari 18,000 unit dijual, generasi kedua Toyota Rush ini direkabentuk untuk kekuatan dan juga praktikal untuk kegunaan seharian. Bersama dengan model baru ini, Toyota juga telah memperkenalkan 360-T yang merangkumi tiga elemen berbeza untuk para pelanggan iaitu Safe-T Plus, Connectivi-T dan Guaran-T.\n\nKetiga-tiga elemen ini memberi sebuah pakej yang disediakan oleh UMW Toyota dimana sistem keselamatan yang terkini akan ditawarkan sebagai standard bersama dengan teknologi sambungan, hiburan dan ketenangan fikiran sepanjang tempoh pemilikan model-model terkini.\n\nJika dibandingkan dengan generasi Toyota Rush sebelum ini, model 2018 mempunyai pelepasan jalan setinggi 220mm yang sesuai untuk menharungi pelbagai keadaan jalan bersama panjang 4,435mm, lebar 1,695mm dan jarak roda sebanyak 2,685mm. Dimensi model Rush terkini memberi ruang kabin yang lebih selesa dan juga gaya pemanduan yang lebih dinamik.\n\nToyota Rush 2018 juga dikuasakan dengan enjin baharu dari Toyota iaitu enjin 1.5 liter 4-silinder dengan 16 injap bersama DOHC dan juga VVT-I (Variable Valve Timing with Intelligence). Dua varian berbeza yang akan ditawarkan oleh UMW Toyota dimana enjin yang mampu menjana 102hp pada 6,000rpm dan 136Nm tork maksimum pada 4,200rpm yang dipasangkan kepada transmisi jenis automatik 4-kelajuan.\n\nToyota Rush 2019 ini juga dilengkapi dengna sistem automatik Stop-Start untuk meningkatkan lagi penggunaan petrol optimum setinggi 15.6km/liter. Ini juga telah berjaya mendapat pengiktirafan EEV (Energy Efficient Vehicle) dan juga penarafan 5-bintang dari ASEAN NCAP.\n\nSpesifikasi lain termasuk:\n\nEnam beg udara\nKawalan kestabilan kenderaan (Vehicle Stability Control)\n217 liter kapasiti kargo (boleh diubahsuai sehingga 514 liter)\nSkrin sentuh 6.8 inci dengan fungsi mirror yang boleh disambungkan terus kepada telefon pintar\nLampu depan LED automatik\nRim sport 17 inci\nPanoramic View Monitor (PVM)\nMulti-Info Display\nDigital Video Recorder (DVR)\nBlind Spot Monitor (BSM)\nRear Cross Traffic Alert (RCTA)\nPre-Collision System (PCS)\n\n\nToyota Rush 2019 dianggarkan di pasaran mulai Januari 2019 dengan anggaran harga RM93,000 untuk varian G dan RM98,000 untuk varian S. ini didatangi dengan waranti tanpa had selama 5 tahun terima kasih kepada pakej baharu 360-T. Terdapat 5 pilihan warna iaitu White, Silver Metallic, Dark Gray Metallic, Blue Metallic, Dark Green Metallic.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nFattah Amin dilantik sebagai duta Toyota C-HR\n\nAdvertisements",
        "BERITA ANTARABANGSA\ntriumph\nTriumph Motorcycles \n\nTriumph Motorcycles No. 1 Di Thailand Walaupun Dalam Kemelesetan \n\n\nPosted on November 20, 2018 by Zarul Faiz \n\n\n\n\nTriumph Motorcycles mengekalkan kedudukan tempat pertamanya sebagai pengeluar motosikal besar dari Barat di Thailand.\nPengeluar tersebut berjaya mengekalkan kedudukannya meskipun dengan kemelesetan keseluruhan dalam pasaran motosikal Thailand.\nTriumph Motorcycles Thailand kekal optimis kerana dua bulan yang berikutnya seringkali mendapat permintaan yang tinggi.\n\n\nTriumph Motorcycles kekal sebagai jenama motosikal Barat di atas 400cc paling laris di Thailand.\nJenama dari Britain itu telah menjual sejumlah 2,175 unit menjelang hujung Oktober meskipun berhadapan dengan kemelesetan yang telah menjejaskan ke semua jenama.\nJumlah ini menunjukkan penurunan sebanyak 14.7% berbanding tahun sebelumnya, kali pertama bagi Triumph sejak ia memasuki pasaran tersebut. Namun begitu, jenama berkenaan masih jauh mengatasi jenama Barat yang lain dalam jumlah jualan. Di tempat kedua adalah BMW yang telah menjual sebanyak 1,226 unit setakat ini, diikuti Ducati dengan 709 unit, dan Harley-Davidson dengan 695 unit.\nSumber: Bangkok Post\nEncik Jakkrapong Santirat, pengurus besar Triumph Thailand masih kekal optimis. Kami berasa yakin yang jualan akan meningkat bagi baki dua bulan ini, di mana suku keempat adalah musim permintaan tinggi untuk motosikal.\nSantirat telah menamakan beberapa sebab untuk penurunan tersebut. Pasaran motosikal berkuasa tinggi seluruh negara tersebut telah mengecil akibat pengurangan kuasa pembelian rakyat Thailand. Selain itu, bakal pembeli teragak-agak untuk mendapatkan motosikal berkuasa tinggi manakala pemilik sedia -ada masih lagi melunaskan pinjaman mereka. Institut pembiayaan juga telah mengetatkan syarat kelulusan untuk pinjaman.\nJabatan Pengangkutan Jalan Thailand telah melaporkan sejumlah 1,506 juta pendaftaran motosikal baharu, penurunan sebanyak 1.4% berbanding tahun sebelumnya.\nKami telah diberi peluang melawat fasiliti pengilangan Triumph di Thailand pada tahun 2016, atas jasa baik Triumph Motorcycles Malaysia.\nTriumph merupakan pengeluar motosikal berkuasa tinggi Barat pertama yang memasuki negara berkenaan. Kilang pertama mereka telah dibuka pada bulan Mei 2002, menghasilkan komponen seperti kerangka, tangki bahanapi, lengan ayun, pelitup enjin, dan bahagian bersadur krom.\nKilang yang kedua di Thailand telah dibuka pada tahun 2006, lengkap dengan fasiliti pengecatan serta pemasangan. Akhir sekali, kilang yang ketiga telah dibuka pada tahun 2007 lengkap dengan fasiliti pemesinan dan die-casting tekanan tinggi. Ke semua kilang terletak di Estet Perindustrian Amata City di Chon Buri. Ketiga-tiga fasiliti telah menelan jumlah pelaburan sebanyak THB 3 Billion.\nMereka mempunyai tenaga kerja sebanyak 1,100 orang pekerja yang menghasilkan kira-kira 80,000 buah motosikal setahun. Motosikal-motosikal ini kemudiannya dihantar ke 57 buah negara. Jumlah ini melambangkan 65 hingga 70% jualan sedunia Triumph.\nSumber: Bangkok Post\nUlasan Tanggapan Pertama Triumph Scrambler 1200 2019\n\nAdvertisements",
        "BERITA TEMPATAN\nducati\nIndian Motorcycle\nKereta\nKia\nNaza Kia Malaysia\nPeugeot\nvespa \n\nNikmati tawaran menarik Naza untuk Tahun Baru Cina! \n\n\nPosted on January 14, 2019 by Sep Irran \n\n\n\nSempena sambutan Tahun Baru Cina 2019, Naza Group akan menawarkan pelbagai tawaran dan pakej menarik bagi semua jenama automotif dibawah jagaan mereka di Malaysia dari Kia, Peugeot, Citroen, DS Automobiles ke jenama motosikal terkemuka iaitu Vespa, Indian Motorcycle dan Ducati.\nMulai 5 Februari 2019, kunjungi Naza Automall, Petaling Jaya dimana para pelanggan boleh mencuba nasib untuk memenangi hadiah-hadiah menarik dalam The Wheel of Prosperous Rewards bagi setiap pembelian kenderaan.\n\nUntuk Naza Kia Malaysia, tawaran masa terhad waranti 5 tahun dengan perbatuan tanpa had bagi semua model Kia. Selain itu, anda juga boleh nikmati perkhidmatan penyelenggaraan percuma selama 5 tahun sementara promosi berlangsung dari sekarang hingga 28 Februari 2019. Naza Kia juga memberi pilihan untuk menebus emas bernilai sehingga RM21,000 atau menikmati rebat tunai sehingga RM31,000 dengan membeli mana-mana kenderaan Kia!\n\nJika anda berminat untuk memiliki sebuah kenderaan Peugeot baharu, pihak Nasim Sdn Bhd akan menawarkan perkhidmatan 3 tahun percuma untuk Peugeot 3008 SUV untuk masa yang terhad dari sekarang hingga 28 Februari 2019. Dengan kereta inovatif yang telah memenangi anugerah Kereta Automotif Malaysia Tahun 2018. Anda juga boleh mendapat peluang untuk menguji memandu SUV 3008 semasa Peugeot Prosperity Drive dari 12 hingga 13 Januari 2019 di semua pusat pameran Peugeotdan rebat khas RM9,000!\n\nModel Citron Grand C4 SpaceTourer yang baru dilancarkan hujung tahun lepas adalah MPV mesra keluarga dengan ciri-ciri keselamatan terkini, sesuai untuk perjalanan pulang ke kampung halaman anda waktu Tahun Baru Cina bersama keluarga. Mulai sekarang sehingga 28 Februari 2019, pelanggan dapat menikmati perkhidmatan percuma 3 tahun dengan setiap pembelian MPV.\n\nModel DS 5 keluaran DS Automobiles menawarkan prestasi yang dinamik, gaya pemanduan menarik dan gaya avant-garde yang cantik lagi canggih. Mulai sekarang hingga 28 Februari 2019, Naza Euro Motors menawarkan kadar faedah yang rendah pada 0.88% dengan kerjasama Maybank dan juga perkhidmatan percuma 5 tahun tambahan dengan setiap pembelian model DS 5.\n\nMinat Vespa? Pelanggan boleh menikmati kadar faedah yang serendah 6% setahun di samping jaminan tambahan selama 1 tahun dari sekarang sehingga 31 Mac 2019 melalui tawaran AEON Credit untuk membeli mana-mana modelVespa (kecuali Vespa 946).\n\nIndian Motorcycle pula menawarkan perkhidmatan penyelenggaraan 3 tahun percuma dan jaminan 2 tahun dengan jarak tempuh tanpa terhad serta baucer RM3,888 untuk pembelian sewaktu kempen Bobber Bonanza. Kempen ini berjalan dari sekarang hingga 31 Januari dan terbuka kepada semua model Motosikal India yang ditawarkan.\n\nDucati Malaysia juga menawarkan tawaran eksklusif untuk model Ducati terpilih untuk satu hujung minggu sahaja (26 hingga 27 Januari 2019). Model Ducati yang dipaparkan dalam kempen CNY Balik Kampung Special termasuk Panigale V4S, Multistrada 1200 Enduro, Scrambler 1100 Sport, Hypermotard 939 dan 959 Panigale Corse. Nikmati rebat untuk barangan eksklusif Ducati sehingga RM8,000!\nKunjungi Naza Automall Petaling Jaya untuk sebarang maklumat lanjut.\nAdvertisements",
        "GPX\nGPX Demon GN 150\nGPX Demon GPR 150\nGPX Gentleman 200\nGPX Legend 150 \n\nPratonton GPX Legend 150, GPX Gentleman 200, GPX Demon GPR 150 dan GPX Demon GN 150 \n\n\nPosted on January 14, 2019 by Zarul Faiz \n\n\n\n\nKami mempratontonkan model GPX Legend 150, GPX Gentleman 200, GPX Demon GPR 150 dan GPX Demon GX 150.\nMotosikal-motosikal ini menawarkan rupa paras dan prestasi jentera yang berkapasiti lebih tinggi pada harga yang berpatutan.\nGPX merupakan pengeluar dari Thailand yang menghasilkan hampir ke semua komponen motosikal mereka.\n\n\nKami telah diberi peluang untuk mempratontonkan model-model GPX Legend 150, GPX Gentleman 200, GPX Demon GR dan GPX Demon GN oleh Bike Continent Sdn. Bhd.\nModel-model GPX ini merupakan motosikal dengan rupa yang mengagumkan pada harga yang menakjubkan. GPX turut menjamin bahawa motosikal-motosikal ini telah dibina dengan kemas dan teguh.\n\nGPX adalah sebuah pengeluar motosikal Thailand. Mereka menghasilkan sendiri kerangka, bahagian badan, dan pelbagai komponen-komponen motosikalnya, kecuali bahagian enjinnya. Enjin-enjinnya telah dibina di China, namun begitu, GPX telah menempatkan jurutera-jurutera Thailand dan Jepun mereka di kilang bagi mengawasi kualitinya dengan teliti.\nPengeluar berkenaan kini merupakan jenama ketiga terlaris di Thailand berdasarkan jumlah jualan. Mereka aktif dalam menganjurkan konvoi dan acara istimewa buat pelanggan mereka, seperti perhimpunan mega di Hard Rock Caf Siam Square di Bangkok.\nGPX Legend 150 (dari RM8,XXX  disediakan bermula April 2019)\nMotosikal Legend 150 adalah model retro bagi mereka yang meminati keringkasan dan pengkhususan. Dan dengan itu, model Legend ini datang ringkas dalam bentuk standardnya.\n\nModel ini telah pun mendapat sambutan hangat di Thailand. Para penggemar pengkhususan di negara berkenaan telah pun menghasilkan pelbagai motosikal buatan khas yang mengagumkan. Pelana bangku dan tangki bahanapinya yang panjang memberikannya rupa klasik 50-an.\n\nDan dengan itu, ia pasti akan mendapat sambutan di kalangan penggemar motosikal di Malaysia yang ingin memiliki motosikal yang melambangkan peribadi mereka, berbanding hanya memiliki sesuatu yang anda boleh temui di mana-mana sahaja.\n\nModel Legend 150 ini dijana oleh enjin satu silinder, sejukan udara, 150cc. Dari pemerhatian kami, penjana kuasa ini tampak teguh binaannya dengan kemasan yang rapi.\n\nCasisnya dikendalikan oleh sepasang fork teleskopik dan sepasang penyerap hentakan di bahagian belakangnya. Kerangka adalah kerangka ruang yang dikimpal yang menggunakan sebagai stressed member.\nGPX Gentleman 200 (dari RM10,980)\nModel Gentleman adalah motosikal caf racer dalam rangkaian GPX ini.\n\nModel ini didatangkan dengan beberapa buah ciri yang menarik:\n\nLampu hadapan dan belakang LED.\n\n\n\nPaparan intrumen (tolok) LCD.\n\n\n\nTangki bahanapi dengan penutup ala Monza.\n\n\n\nPelana berjahit, pelitup pelana belakang.\n\n\n\nKotak udara bulat besar yang tampak seperti lohong masukan bagi sebuah pengecas turbo.\n\n\n\nSubkerangka dan bahagian ekornya yang diskulptur.\nFork terbalik.\n\n\n\nSaspensi belakang monoshock.\n\nMotosikal Gentleman ini dijana oleh enjin satu silinder, sejukan udara, 200cc. Kualiti komponennya jelas sekali kelihatan.\nGPX Demon GPR 150 (dari RM9,XXX  disediakan bermula Februari 2019)\nMini-Panigale? Tidak syak lagi!\nPenggayaan Demon GPR ini mengambil ilham daripada model Ducati Panigale yang cukup menggiurkan dengan beberapa buah perbezaan.\n\nSebagai contoh, terdapat lampu LED pada tempat di mana terletaknya lohong masukan udara pada model Panigale.\nCiri utama:\n\nLampu hadapan LED sepenuhnya bergaya raptor agresif.\n\n\n\nLampu belakang LED.\n\n\n\nReraup penuh, lengkap dengan bilah dan lohong.\n\n\n\nPelana bertingkat yang sporty.\n\n\n\nFork terbalik, saspensi belakang monoshock.\nPanel instrumen LCD.\n\n\n\nKerangka keluli trellis.\nLengan ayun tempa.\n\n\nMotosikal Demon GPR ini dilengkapi dengan roda aloi tempa 14 inci. Ianya dijana oleh enjin satu silinder, sejukan udara, 150cc yang sama seperti model Legend 150.\nGPX Demon GN 150 (dari RM8,XXX  disediakan bermula Mac 2019)\nModel Demon GN adalah versi naked bagi motosikal Demon GPR. Ia kelihatan seperti sebuah motosikal streetfighter.\n\nCiri utama:\n\nLampu hadapan LED sepenuhnya yang kemas.\n\n\n\nLampu belakang LED sepenuhnya.\nPelana bertingkat yang sporty.\nFork terbalik, saspensi belakang monoshock.\n\n\n\nPanel instrumen LCD.\nKerangka keluli trellis.\n\n\n\nAdvertisements",
        "BERITA TEMPATAN\njpj\nMoto Malaya\npdrm \n\n850 Saman Dikeluarkan Dalam 3 Jam Di Dua Lokasi \n\n\nPosted on February 12, 2019 by Zarul Faiz \n\n\nPenunggang motosikal yang menunggang melawan aliran trafik di Guthrie  Sumber imej: Kosmo! Online\n\nSejumlah 850 saman trafik telah dikeluarkan oleh Polis dan JPJ ke atas penunggang motosikal di dua buah lokasi berbeza semalam.\nKesalahan ini termasuklah tidak menggunakan laluan motosikal, menunggang tanpa lesen, cukai jalan yang tamat tempoh, dan bermacam-macam lagi.\nJumlah saman yang dikeluarkan begitu banyak sekali.\n\n\nLebuhraya Koridor Guthrie\nPolis Trafik telah mengeluarkan 232 saman dalam masa 3 jam ke atas para penunggang motosikal yang tidak menggunakan laluan motosikal di kilometer 2.5 Lebuhraya Koridor Guthrie. Berita ini telah dilaporkan oleh Kosmo! Online semalam.\nOperasi polis ini adalah sebahagian daripada Ops Selamat bersempena dengan kempen keselamatan jalan raya Tahun Baru Cina, yang turut melibatkan Jabatan Pengangkutan Jalan (JPJ). Di mana jumlah pesalah yang tidak menggunakan laluan motosikal adalah sebanyak 232 saman, secara keseluruhan 375 saman telah dikeluarkan termasuk untuk kesalahan yang lain.\nSewaktu operasi ini dijalankan, terdapat antara pesalah ini yang bertindak melarikan diri daripada sekatan jalan raya ini dengan menunggang melawan aliran trafik. Polis bertindak mengejar mereka dengan motosikal.\nSeorang penunggang motosikal yang menunggang sejauh 100 meter melawan trafik telah dikejar dan didapati menunggang tanpa lesen yang sah.\nPlaza Tol Jalan Duta\nDalam satu operasi JPJ yang berlainan di Plaza Tol Jalan Duta, sejumlah 475 saman telah dikeluarkan di mana 15 buah motosikal telah diimpaun dari jam 9 malam hingga 12 tengah malam. Kesalahan-kesalahannya termasuklah tidak memiliki lesen yang sah, tidak mengenakan helmet, menggunakan plet nombor yang tidak memenuhi peraturan, dan cukai jalan yang sudah tamat tempoh.\nSekatan jalan JPJ di Plaza Tol Jalan Duta  Sumber imej: Kosmo! Online\n850 saman dalam tempoh 3 jam di dua buah lokasi adalah satu jumlah yang begitu banyak sekali. Ianya satu jumlah yang membimbangkan. Ini memburukkan lagi nama penunggang motosikal di mata para pemilik kenderaan yang lain. Kita tidak boleh bersikap kritikal pada pengguna jalan raya yang lain dan pada masa yang sama turut melakukan kesalahan seperti ini.\nBenar, kami juga tidak gemar menggunakan laluan motosikal memandangkan ianya direka dan diselenggara secara ala kadar, namun, kami masih tetap menggunakannya di mana ianya ada. Ianya bagi mematuhi undang-undang dan kerana ianya lebih selamat berbanding berkongsi ruang dengan kenderaan yang lebih besar.\nMenunggang tanpa lesen yang sah atau cukai jalan yang tamat tempohnya adalah kesalahan kerana ini bermakna seseorang itu tidak dilindungi insurans sekiranya berlaku sebarang kemalangan. Jika tidak berlaku sebarang kemalangan sekali pun, undang-undang tetap perlu diperatuhi. Sudah pasti jalan raya kita menjadi kacau-bilau jika tiada siapa mematuhi undang-undang jalan raya!\nSumber: Kosmo! Online. Sila tekan pautan berikut untuk gambar asal: http://www.kosmo.com.my/negara/jpj-keluar-475-saman-dalam-operasi-motosikal-tahun-baru-cina-1.838686, dan http://www.kosmo.com.my/negara/232-saman-tidak-gunakan-laluan-motosikal-dalam-tempoh-tiga-jam-1.838749\nAdvertisements",
        "BERITA ANTARABANGSA\nNorton Motorcyle Company \n\nNorton Motocycle Company Meterai Kontrak Jepun Bernilai 5 Juta \n\n\nPosted on January 16, 2019 by Zarul Faiz \n\n\n\n\nNorton Motocycle Company telah memeterai kontrak bernilai 5 juta bersama dengan pengedar di Jepun.\nPerjanjian ini akan menyaksikan penghantaran 1,000 buah motosikal dalam tempoh lima tahun.\nPerjanjian ini membolehkan Norton untuk menambah bilangan tenaga kerjanya.\n\n\nPengeluar Norton telah memeterai perjanjian perniagaan bernilai 5 juta di Jepun.\nMenurut perjanjian tersebut, Norton akan membekalkan 1,000 buah motosikal dalam tempoh lima tahun yang akan datang.\nDiumumkan sewaktu Perdana Menteri Jepun melawat UK, perjanjian ini dijangka akn mengurangkan sedikit kebimbangan yang berkaitan dengan Brexit yang sedang melanda perniagaan di UK dan dikatakan akan membantu 200 pekerjaan di ibu pejabat Castle Donington.\nNorton Atlas Ranger\nKetua Jualan Antarabangsa Norton, Kay Johnson, telah berkata, Norton telah mempunyai persetujuan dengan pengedar kami, PCI Limited di Jepun, yang akan berjalan selama limat tahun bagi mengeluarkan lebih daripada 1,000 buah motosikal dan akan mencapai nilai anggaran sebanyak 5 juta.\nKami amat berharap dapat menambah tenaga kerja kami bagi menyokong permintaan untuk motosikal-motosikal ini di rantau ini, dan dengan itu, terus membina hubungan perdagangan yang teguh dengan Jepun.\nNorton Dominator\nBerita ini disiarkan beberapa minggu selepas Norton mengalukan para pemilik pertama bagi model superbike terkini mereka, V4SS, ke kilang bagi mengambil jentera mereka.\nTawaran rangkaian semasa Norton termasuklah V4SS, Dominator, dan Commando Sport serta Caf Racer. Pengeluar itu turut memperkenalkan tiga buah motosikal ringan baharu di Motorcycle Live, termasuklah model Superlight 650 (secara asasnya separuh daripada enjin sebuah V4SS bagi mematuhi peraturan Isle of Man TT Lightweight TT) dan Atlas serta Ranger yng merupakan motosikal naked yang diinspirasikan oleh motosikal caf racer/scrambler.\nNorton Commando Sport\nSumber: Visordown\n\nAdvertisements",
        "BERITA ANTARABANGSA\nF1\nMoto\nMoto Malaya \n\nToto Wolff Mahu Verstappen Sertai Mercedes? \n\n\nPosted on April 9, 2019 by Amirul Azreen \n\n\nRed Bull tidak gusar akan kehilangan Max Verstappen meskipun pelumba muda itu sering dihubungi Team Principal Mercedes, Toto Wolff.\nMercedes telah mendominasi saingan Formula 1 sejak beberapa tahun ini dan sekali lagi menguasai saingan musim ini dengan Valtteri Bottas dan pertahan juara Lewis Hamilton menjuarai GP Australia dan Bahrain.\nVerstappen  anak kepada bekas pemandu F1 Jos  telah dikaitkan dengan perpindahan ke Mercedes selepas mempamerkan aksi mantap bersama Toro Rosso dan Red Bull.\nBagaimanapun, penasihat Red Bull, Helmut Marko yakin Verstappen tidak akan berpindah dan tekad memburu kejayaan bersama pelumba berbakat itu.\nToto Wolff telah menghubungi Verstappen dan ayahnya sejak beberapa bulan ini, ujar Marko.\nTetapi saya tidak gusar. Malah yakin Verstappen selesa bersama kami. Apa yang penting kami menyediakan bahan terbaik untuknya bertanding merebut kejuaraan.\nVerstappen menduduki tempat ketiga di Australia dan keempat di Bahrain namun Marko berharap Red Bull dapat bangkit lebih cemerlang menjelang perlumbaan seterusnya di Shanghai.\nAdvertisements",
        "BERITA TEMPATAN \n\nSaksikan Asia GT Festival pertama di Malaysia, 15-17 Mac 2019! \n\n\nPosted on December 19, 2018 by Sep Irran \n\n\n\nCountry Heights dan rakan kongsi dari China, Goldenport Enterprises, baru sahaja mengumumkan kerjasama terkini mereka dalam menjadikan Malaysia sebagai tuan rumah bagi pusingan pertama Asia GT Festival di Sepang Circuit (SIC).\nMalaysia akan menjadi negara pertama yang akan mengaturkan perlumbaan Asia GT (China GT Championship) di luar negara China dimana lebih dari 30 kereta lumba GT dari seluruh dunia akan bertarung untuk memenangi hadiah berjumlah RM5.45 juta.\n\nPengarah Eksekutif Country Heights, Encik Matahari Lee, berkata mereka berhasrat untuk mengembangkan lagi pendedahan perlumbaan kereta di Malaysia dengan menganjurkan Asia GT Festival pada Mac 2019. Mereka juga ingin para pelumba tanah air melibatkan diri dalam acara perlumbaan terkenal ini.\n\nSeperti siri perlumbaan Japan GT, terdapat tujuh pusingan China GT Championship yang akan dijalankan sepanjang tahun di China dan buat pertama kalinya, kerjasama antara Country Heights dan Goldenport Enterprises akan menganjurkan pusingan pertama Asia GT Festival di Malaysia dalam menjadi siri perlumbaan kereta yang paling unggul.\n\nPelbagai jenama terkemuka seperti Porsche, Audi, Ferrari, Bentley, McLaren, Mercedes-Benz dan banyak lagi akan menyertai perlumbaan tersebut. Bagi Asia GT Festival, mereka telah memilih untuk bekerjasama bersama MotoNation dan Malaysia Speed Festival (MSF) dalam menarik lebih banyak peminat dengan pelbagai acara-acara menarik seperti Saga Cup dan banyak lagi.\n\nBagi mereka yang berminat untuk membeli tiket yang berharga antara RM20 hingga RM350, anda boleh layari www.motonation.com.my atau layari laman Facebook mereka di www.facebook.com/MotoNation2018/.\nAdvertisements",
        "BERITA TEMPATAN\nMoto Malaya \n\nProton Iriz 2019 Edisi Razer Menanti Pengguna Razer Pay \n\n\nPosted on June 13, 2019 by Amirul Azreen \n\n\n\nSempena dengan Malaysia Tech Week 2019, anda berpeluang memenangi sebuah Proton Iriz 2019 edisi Razer jika anda menggunakan aplikasi Razer Pay untuk membuat sebarang pembelian.\nIriz Razer Edition ini didatangkan dengan warna ikonik hijau neon Razer yang kebiasaannya dikaitkan dengan produk gaming Razer lain.\nHadiah utama ini pastinya bakal menarik perhatian orang ramai untuk sertai pertandingan ini lebih-lebih lagi para gamers yang mahu melengkapkan aksesori Razer sedia ada.\nPelanggan boleh sertai pertandingan ini dengan mengunakan aplikasi Razer Pay untuk membuat pembelian di Starbucks, 7-Eleven, Celcom Xpax dan servis ganjaran Razer Gold, hari ini hingga 30 Jun 2019.\n\n\nAdvertisements",
        "BERITA ANTARABANGSA\nMoto Malaya\nThailand \n\nState Railway of Thailand (SRT): Motosikal Melebihi 125cc Tidak Lagi Dibenarkan \n\n\nPosted on February 11, 2019 by Zarul Faiz \n\n\nSumber imej dari goawaygarage.blogspot.com\n\nState Railway of Thailand (SRT) akan menghentikan pengangkutan motosikal melebihi 125cc.\nPenguatkuasaan ini bermula pada 1 Februari 2019.\nAda di kalangan penunggang dari Malaysia yang menghantar motosikal mereka ke Chiang Mai sebelum menunggang ke Mae Hong Son.\n\n\nState Railway of Thailand (SRT) telah mengumumkan bahawa mereka tidak lagi akan mengangkut motosikal melebihi 125cc. Penguatkuasaan ini telah bermula pada 1 Februari 2019.\nAda di kalangan penunggang dari Malaysia yang akan menghantar motosikal mereka melalui keretapi memasuki Thailand ke destinasi atau tempat permulaan kegemaran mereka sebelum meneruskan perjalanan mereka. Salah satu destinasi popular adalah bandar Chiang Mai, di mana mereka akan menunggang dari sana menuju Mae Hong Son (destinasi 1000 selekoh yang cukup popular).\nSelain itu, para penunggang boleh berehat atau tidur di atas keretapi berbanding meluangkan 12 jam atau lebih di atas jalan raya. Langkah ini juga menjimatkan kos bahanapi dan penginapan secara keseluruhannya.\nSRT tidak memberikan sebab atas peraturan baharu ini. Dengan itu, kami tidak boleh memberi andaian mengapa ianya dilaksanakan.\nPenulis secara peribadinya pernah mengangkut sebuah BMW R 1200 GS di atas sebuah keretapi SRT pada tahun 2018. Kami menaiki keretapi semalaman dari Bangkok menuju Hatyai. Porternya untuk satu sebab yang tidak diketahui tidak mesra langsung pada hari itu dan mereka perlu mengangkat motosikal yang seberat 240kg memasuki gerabak kargo menggunakan tangan. Kami terpaksa menanggalkan beg bagasi dan penghadang angin dan membawanya masuk ke dalam gerabak penumpang bersama kami.\nBerita ini telah disampaikan melalui laman www.riderchris.com. Sila tekan pautan di bawah bagi mendapatkan maklumat lanjut mengenai perkhidmatan keretapi Thailand: https://www.riderchris.com/info/transporting-motorcycle-thailand-train/\n\nAdvertisements",
        "BERITA ANTARABANGSA\nLightning\nLS-218\nMotosikal Elektrik \n\nSaksikan Sebuah Motosikal Lightning LS-218 Memecut Hingga 160km/j Dalam Masa 5.5 Saat \n\n\nPosted on February 7, 2019 by Zarul Faiz \n\n\n\n\nKita sudah sedia maklum bahawa model Lightning LS-218 adalah motosikal jalan raya terpantas pada ketika ini.\nNamun, berapa pantaskah dapat ia mencecah kelajuan tertingginya?\nSaksikan video ini di mana Lightning Motorcycles telah menguji sebuah LS-218 pada sebuah dyno.\n\nKami telah mengatakannya sebelum ini dan kami akan katakannya sekali lagi: Motosikal elektrik moden amat pantas sekali! Ianya mampu menghasilkan begitu banyak daya kilas serta merta yang pastinya akan membuatkan mana-mana penunggang MotoGP tersenyum lebar. Fakta ini amat benar sekali, terutamanya pada model Lightning LS-218.\nKami pernah menulis mengenai motosikal yang menakjubkan ini sebelum ini (sila TEKAN SINI untuk membaca semula artikel berkenaan). Sebagai ingatan semula, model ini adalah motosikal pengeluaran sah untuk digunakan atas jalan raya terpantas dunia. Nombor 218 pada namanya itu merupakan kelajuan yang telah dicecahnya di atas Pamah Garam Bonneville, iaitu 218 batu sejam (350.8km/j).\nIa juga telah memegang rekod kelajuan bagi Pikes Peak International Hill Climb sejak tahun 2012 dan hanya telah diatasi pada tahun lalu oleh sebuah KTM 1290 Super Duke R. Bagaimana pun, model Lightning ini masih memegang rekod sebagai motosikal elektrik terpantas mendaki gunung yang mencabar itu.\nKelajuannya itu adalah hasil daya kilas motor elektrik motosikal berkenaan. Dan itulah yang ingin dipamerkan oleh Lightning Motorcycles dalam video di bawah ini.\n\nLightning LS-218 pre-delivery dyno tuning at 160+ mph #LightningMotorcycles #Lightning #LS218 #ElectricMotorcycle #Superbike #Dyno pic.twitter.com/STREf7T9Na\n Lightning Motorcycle (@LightningMotorc) February 2, 2019\n\nModel LS-218 berkenaan telah diuji di atas sebuah dyno. Penggeleknya berpusing sebelum tugas tersebut diambil alih oleh motor elektrik motosikal berkenaan, mencapai kelajuan sehingga 257km/j (160bsj) dalam masa beberapa saat. Dan bukan setakat itu sahaja, yang lebih menakjubkan adalah kebolehan motosikal ini untuk memecut dari 160 ke 241km/ (100 ke 150bsj) dalam tempoh dua saat!\nItu pun, pengeluarnya tidak memulas penuh pendikitnya dari mula. Matt Schulwitz dari Lightning Motorcycles telah memberitahu Electrek bahawa tayar motosikal LS-218 akan hanya berpusing di atas penggelek dyno sekiranya mereka memulas penuh pendikit dari kedudukan pegun. Itulah kebolehan 228Nm tork. Atas sebab itulah mereka memusing dyno dahulu dan bukannya membiarkan kuasa motosikal berkenaan memutarnya.\nIni bermakna motor elektriknya akan memecut dan terus memecut tanpa sebarang masalah di sepanjang julat kitarannya. Lightning Motorcycles dijangka akan memperkenalkan model mampu milik pada bulan Mac 2019.\n\nAdvertisements",
        "BERITA TEMPATAN\nMoto Malaya \n\nPadah Turunkan Tandatangan Lucah Pada Surat Saman \n\n\nPosted on May 7, 2019 by Amirul Azreen \n\n\n\nSeorang lelaki berusia 35 tahun telah didakwa di Mahkamah Majistret Seremban pada 4 Mei lalu susulan tindakannya menulis perkataan kesat di bahagian tandatangan surat saman selain tidak menghormati anggota bertugas.\nMenurut laporan Harian Metro, insiden tersebut berlaku di tepi jalan Persiaran Senawang 1 sekitar jam 2 pagi, 28 April lalu.\nSumber: FB Info Roadblock JPJ/Polis\nBagi kesalahan menurunkan tandatangan berbaur lucah, lelaki tersebut boleh dijatuhkan hukuman selama lima tahun, denda atau kedua-duanya sekali.\nSementara kesalahan menghalang anggota bertugas, tertuduh boleh dikenakan penjara sehingga dua tahun, denda maksimum RM10,000 atau kedua-duanya sekali.\nBagaimanapun, mahkamah kemudiannya menjatuhkan hukuman denda RM4,500 atau penjara lapan bulan jika gagal membayar denda bagi kesalahan pertama manakala RM3,500 atau penjara empat bulan jika gagal membayar bagi pertuduhan kedua.\nHakikatnya, segalanya boleh dielakkan sekiranya dia menerima dengan hati terbuka saman atas kesalahan tidak memakai tali pinggang keledar.\n(SUMBER: Harian Metro)\nAdvertisements",
        "BERITA TEMPATAN\nHonda\nMoto Malaya \n\nHonda Malaysia Raikan Penyerahan Unit Civic Yang Ke-130,000! \n\n\nPosted on May 14, 2019 by Amirul Azreen \n\n\n\nHonda Malaysia merekodkan pencapaian baharu apabila menyerahkan model Civic yang ke 130,000 kepada pemiliknya. Pencapaian menakjubkan ini merupakan pengumpulan penjualan Civic sejak model generasi ke-7 diperkenalkan pada 2001.\nPencapaian ini mencerminkan penerimaan baik oleh orang ramai terutamanya bagi model Civic dalam segmen-C kereta sedan. Ketika ini Civic mendahului segmen terbabit.\n\nHonda Civic merupakan antara unit paling popular di Malaysia dengan lebih 9,300 unit Generasi ke-7 terjual, diikuti 50,400 unit Generasi ke-8 dan 27,000 unit bagi Generasi ke-9. Manakala, Civic Generasi ke-10 yang dilancarkan pada 2016  juga generasi pertama yang mendapat suntikan enjin turbo  telah pun mencatat penjualan 42,200 unit.\nSementara itu, Timbalan Presiden Kumpulan Honda Malaysia, Jahabarnisa Haja Mohideen meluahkan rasa terima kasih kepada semua 130,000 pemilik Honda Civic di Malaysia.\nSaya berasa berbesar hati kepada semua pemilik Honda Civic di Malaysia. Sokongan dan kepercayaan mereka kepada jenama Honda memastikan kami kekal mendahului Segmen-C kenderaan sedan. Meskipun terdapat kekangan dalam penjualan unit Civic awal tahun ini namun kami tetap terus mendahului Segmen-C. Kami yakin mampu mencapai sasaran penjualan bagi tahun 2019,jelasnya.\nCivic dijana dengan enjin 1.5L VTEC Turbocharged yang dihasilkan di bawah Honda Earth Dreams Technology, sekaligus menghasilkan prestasi seperti enjin 2.4L. Honda Civic turut dilengkapi dengan sistem pemantauan pintar yang bertindak mengekalkan prestasi enjin ditahap optimum.\nBagi memastikan keselamatan pemanduan, semua unit Civic dilengkapi dengan 6 beg udara, Vehicle Stability Assist (VSA), Anti-Lock Braking System (ABS), Electronic Brake Distribution (EBD), Brake Assist (BA), Hill Start Assist (HSA), Emergency Stop Signal (ESS) dan ISO Fix.\nAdvertisements",
        "BERITA ANTARABANGSA\nMoto Malaya\nYamaha \n\nYamaha R1 Akan Dilengkapi Sistem Brek Automatik, Tapi Apa Fungsinya? \n\n\nPosted on May 18, 2019 by Amirul Azreen \n\n\n\nMenurut MoreBikes, Yamaha R1 akan dilengkapi dengan brek belakang automatik yang akan membantu dalam memastikan tayar depan tidak terangkat ketika menunggang.\nYamaha baru-baru ini telah mematenkan ciri baru yang menggunakan sistem ABS bagi memastikan kedua-dua tayar kekal di atas jalan sekaligus meningkatkan lagi tahap kawalan penunggang.\nSebaik sistem sensor mengesan tayar depan akan terangkat, ABS akan bertindak dan memastikan perkara itu tidak berlaku.\nSistem tersebut juga akan membantu jentera R1 untuk memecut pada kadar yang dikehendaki penunggang tanpa perlu berasa bimbang dengan insiden tayar depan terangkat. Dalam kata lain, penggunaan brek automatik akan membantu jentera pergi lebih laju!\nBagaimanapun, bagi penunggang yang gemar membuat wheelie diharapkan sistem baharu ini dapat dipadam mengikut pilihan penunggang.\nKalau tak macam mana nak tayang skil dan kehebatan di lebuhraya Karak nanti?\nAdvertisements",
        "BERITA TEMPATAN \n\nPameran istimewa TAG Heuer di Suria KLCC, 7-13 Januari 2019 \n\n\nPosted on January 7, 2019 by Sep Irran \n\n\n\nTAG Heuer menyambut tahun baharu dengan mengaturkan sebuah pameran istimewa bertempat di Suria KLCC dimana mereka mempamerkan seni binaan jam tangan Swiss unik yang eksklusif lagi bersejarah. Dikendalikan oleh Catherine Eberl-Devaux, Pengarah TAG Heuer Heritage, pameran tersebut memberi penghormatan kepada penemuan seni binaan jam tangan sejak tahun 1860.\n\nDengan prinsip berinovatif dimana mereka telah banyak memperkenalkan elemen-elemen baru sejak dulu kala, syarikat tersebut terus berusaha untuk membawa persembahan teknikal tambahan ke jamjam tangan ikonik mereka dalam mencapai ketepatan terbaik dalam pembangunan reka bentuk yang mencerminkan semangat unik jenama dari Switzerland.\n\nMenurut Amelia Sillard, Naib Presiden TAG Heuer Asia Tenggara, Kesemua jam tangan yang dipamerkan adalah kejayaan besar TAG Heuer ciptaan sejak tahun 1860 dan merupakan ilustrasi terbaik dari semangat jenama Avant-Garde dan warisan yang luar biasa dalam pembuatan jam tangan. Ia adalah satu keseronokan dan kehormatan untuk dapat menunjukkan kepingan-kepingan muzium yang unik, terutamanya yang telah diterbangkan dari Switzerland ke Kuala Lumpur.\n\n\n\n\n\n\n\n\nAntara model yang dipamerkan buat kali pertama di Malaysia ialah model Monaco V4 oscillating pinion yang dipatenkan pada tahun 1887. Model Monaco V4 ini merupakan jam pertama yang mekanisme kenderaan yang dikuasai oleh tali sawat dan Mikrograph pada tahun 1916, Ia juga merupakan jam randik pertama yang tepat sehingga 0.01 saat yang telah digunakan dalam Sukan Olimpik pada tahun 1920-an.\n\n\n\n\n\n\n\n\nPara hadirin juga boleh mengenali Time of Trip yang keluaran tahun 1911 dengnan lebih dekat iaitu sebuah chronograph 12 jam pertama untuk kereta dan kapal terbang dengan rizab kuasa lapan hari.\nTerdapat juga model TAG Heuer Monaco tahun 1969 yang meraikan ulang tahun ke-50 pada tahun ini. Ia merupakan model tahan air reka bentuk empat segi pertama yang dilengkapi dengan pergerakan chronograph automatik.\n\nBahagian pameran yang paling menarik adalah sebuah kereta perlumbaan Porsche 911 dengan warna Gulf Heuer yang memberi penghormatan kepada hubungan antara Gulf Oil dan TAG Heuer sejak tahun 70-an.\nPada tahun 1969, TAG Heuer Monaco dan kes perseginya  dilengkapi dengan kronograf pertama yang pertama di dunia, Calibre 11  yang merupakan satu revolusi asli dari segi teknik pembuataan,reka bentuk dan juga nilai estetika.\n\nGabungan imej jenama TAG Heuer dan juga Gulf telah dihebatkan lagi dengan kemunculan dalam filem Le Mans dimana pelakon dunia terkemuka Steve McQueen membawa sebuah Porsche 917 dengan warna hiasan Gulf biru dan jingga sambil memakai sebuah jam TAG Heuer Monaco 1133B Calibre 11.\n\nPameran TAG Heuer, dengan kerjasama Cortina Watch, akan berjalan dari sekarang hingga 13 Januari di persimpangan Suria KLCC. Untuk sebarang maklumat lanjut, layari www.facebook.com/TagHeuerMalaysia/.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA ANTARABANGSA\nElectra Glide\nFLHT Electra Glide Standard 2019\nHarley Davidson \n\nHarley-Davidson FLHT Electra Glide Standard 2019 Dilancarkan \n\n\nPosted on March 7, 2019 by Zarul Faiz \n\n\n\n\nMotosikal Harley-Davidson FLHT Electra Glide 2019 telah dilancarkan untuk pasaran Amerika Syarikat.\nIa dilengkapi dengan ciri-ciri asas yang ada pada model rangkaian Electra Glide kecuali untuk stereo dan pelana dan tempat letak kaki pembonceng.\nHarley mengatakan yang motosikal ini menawarkan pengalaman mengembara yang lebih sejati.\n\n\nMotosikal Harley-Davidson FLHT Electra Glide Standard 2019 baharu sahaja dilancarkan.\nTanda nama Standard ini bermakna yang motosikal ini adalah sebuah motosikal dressed-down dresser, bak kata The Motor Company tersebut. Model ini didatangkan dengan ciri-ciri yang yang ada pada rangkaian Electra Glide.\nAntara ciri-ciri tersebut adalah reraup Batwing tanda pengenalan mereka, pannier keras, enjin Milwaukee Eight 107 inci per segi (1,753cc) yang dipautkan pada kerangka touring FLH. Selain itu, ia dilengkapi dengan kawalan bersiar, penyerap hentakan belakang boleh laras berteknologi-emulsi (dan bukannya menggunakan boleh laras udara), fork bending-valve Showa, dan brek Brembo. Sistem pembrekan pautan refleks dan ABS adalah ciri-ciri pilihan tambahan.\nCiri-ciri lain termasuklah roda tempa aluminium dan penutup penggoncang krom bergilap, penutup cam, dan penutup derby. Pengeluarnya itu menyatakan bahawa rawatan krom itu menonjolkan lagi bentuk enjin V-Twin itu.\n\nBagaimana pun, ianya tidak dilengkapi dengan sistem stereo, pelana dan tempat letak kaki pembonceng.\nModel ini didatangkan dalam kemasan warna Vivid Black.\nHarley-Davidson menyatakan yang model Electra Standard menawarkan pengalaman mengembara yang lebih sejati.\nBagi kami, motosikal ini adalah satu titik permulaan yang baik untuk kerja-kerja pengubahsuaian. Kebanyakan motosikal buatan khas Harley tidak dilengkapi dengan kelengkapan untuk pembonceng, tetapi, tiada stereo? Ini membolehkan pemilik untuk mengkhususkan sistem stereo mereka mengikut kemahuan mereka sendiri.\nHarga motosikal Harley-Davidson FLHT Electra Glide Standard 2019 ini telah ditetapkan pada harga $18,899 untuk pasaran Amerika Syarikat.\nAdvertisements",
        "BERITA ANTARABANGSA\nYamaha\nYZF-R1 GYTR \n\nYamaha YZF-R1 GYTR Habis Dijual Dalam Tempoh 24 Jam \n\n\nPosted on December 24, 2018 by Zarul Faiz \n\n\n\n\nModel Yamaha YZF-R1 GYTR telah habis dijual ke semuanya dalam tempoh kurang daripada 24 jam.\nKru pasukan Yamaha Racing Team yang telah memenangi perlumbaan Suzuka 8-Hours Endurance bertanggungjawab dalam pembinaannya.\nHanya 20 buah unit yang ditawarkan pada harga 39,500.\n\n\nMotosikal Yamaha YZF-R1 GYTR telah habis dijual dalam tempoh kurang daripada 24 jam. Laris sungguh model ini, macam goreng pisang panas.\nHanya 20 buah unit telah dibina bagi menandakan ulang tahun ke-20 model Yamaha YZF-R1. Di samping itu, model YZF-R1 yang baharu telah memenangi perlumbaan berprestij Suzuka 8-Hour Endurance tahun ini. Ianya merupakan kemenangan perlumbaan Suzuka 8-Hour kali ke-empat berturut-turut bagi motosikal ini.\nMotosikal ini ditukang tangan oleh pasukan Yamaha Racing Team rasmi yang telah menang di Suzuka tahun ini. Tampak jelas sekali daripada gambarnya bahawa motosikal ini dilengkapi dengan pelbagai kelengkapan perlumbaan dari katalog dan penaja GYTR.\nKelengkapannya itu cukup untuk membuatkan mana-mana pelumba terliur. Brek hadapannya dikendalikan oleh angkup hadapan Brembo GP4-R yang mencengkam cakera brek 320mm T-Drive. Bendalir brek dipam melalui silinder utama Brembo 19RCS Corsa Corta. Fork hadapannya ialah hlins FGRT 219 dan penyerap hentakan belakangnya adalah TT36 GP. Ia juga dilengkapkan dengan tayar slick Bridgestone V02. Sistem ekzos titanium Akrapovic Evo 2. Reraup karbon fiber. Mengancam.\nSetiap sebuah YZF-R1 GYTR ini akan didatangkan dengan nombor siri yang diukir di atas apit tiga dan sijil keaslian.\nIanya telah ditawarkan pada harga 39,500, yang mana 20 orang pembelinya tidak berkelip mata untuk membelanjakannya untuk memiliki motosikal yang teramat istimewa ini. Dan sejujurnya, jika kita juga mempunyai wang lebihan sebanyak 40,000, pasti tidak teragak-agak akan menggunakannya untuk memiliki jentera menakjubkan ini.\n\nAdvertisements",
        "BERITA ANTARABANGSA \n\nSaintis Setuju Bahawa Menunggang Motosikal Boleh Mengurangkan Tekanan \n\n\nPosted on January 20, 2019 by Zarul Faiz \n\n\n\n\nKita sudah sedia maklum bahawa menunggang motosikal boleh mengurangkan tekanan.\nTetapi, sebelum ini, tiada sebarang bukti kukuh yang boleh ditunjukkan kepada mereka yang tidak mempercayainya.\nKini, ada sebuah kajian sains yang bersetuju dengan dakwaan bahawa menunggang motosikal bermanfaat untuk kesihatan.\n\nAda satu meme yang berbunyi begini, Therapy: You never see a motorcycle parked outside a psychiatrists office. Mana-mana penunggang motosikal tegar sudah sedia maklum bahawa tiada benda yang lebih menyeronokkan daripada menunggang motosikal. Bagaimana pun, tiada sebarang bukti empirikal yang boleh ditunjukkan kepada mereka tidak mempercayainya.\n\nTetapi kini, sekumpulan penyelidik dari Institut Neurosains dan Tingkah Laku Manusia Semel, UCLA telah mengesahkannya sebagai satu fakta. Kajian berkenaan telah dibiayai oleh Harley-Davidson dan akan dipersembahkan pada masa yang kemudian tahun ini.\n50 orang penunggang berpengalaman telah mengambil bahagian dalam kajian ini. Mereka telah memakai alat elektroensefalogram (EEG) mudah alih yang kelihatan seperti shower cap yang diliputi dengan elektrod bagi mengesan aktiviti elektrikal otak. Aktiviti otak dan tahap hormon mereka dicatatkan sebelum mereka menunggang motosikal. Mereka kemudiannya diminta untuk menunggang motosikal dan memandu kereta.\n\nKeputusannya adalah seperti berikut:\n\nMenunggang motosikal mengurangkan penanda bio tekanan kortisol sehingga 28%.\nMenunggang motosikal selama 20 minit meningkatkan kadar denyut jantung sehingga 11% dan adrenalin sehingga 27%. Bacaan ini mirip seperti bacaan yang diperolehi apabila melakukan senaman ringan.\nFokus deria dipertingkatkan ketika menunggang motosikal berbanding sewaktu pemanduan kereta.\nAktiviti otak mencadangkan peningkatan kepekaan sewaktu menunggang berbanding ketika memandu.\n\nProfessor UCLA dan ahli senior pasukan penyelidik berkenaan, Dr. Mark Cohen mengatakan bahawa tiada eksperimen makmal yang dapat menyamai perasaan yang dirasai seorang penunggang ketika berada di atas jalan raya yang terbuka.\n\nPerbezaan dalam tindak balas fisiologikal dan neurologikal peserta ketika menunggang berbanding aktiviti yang diukur yang lain agak ketara perbezaannya, tambah Dr. Don Vaughn. Ini mungkin penting bagi mengurangkan tekanan harian.\nJadi, itulah keputusannya. Ternyatalah meme berkenaan ada kebenarannya.\n\nAdvertisements",
        "BERITA TEMPATAN\nHonda\nMoto Malaya \n\nHanya 300 Unit Ditawarkan, Honda Malaysia Lancar CR-V Mugen Edisi Terhad! \n\n\nPosted on July 18, 2019 by Amirul Azreen \n\n\n\nHonda Malaysia akhirnya melancarkan CR-V Mugen Edisi Terhad sejak kali pertama ditayangkan pada Kuala Lumpur International Motor Show 2018 (KLIMS 2018) dengan hanya 300 unit dihasilkan.\nCR-V Mugen Edisi Terhad hanya didapati bagi model 1.5 Turbocharged 2WD.\nMugen  yang bererti tanpa sempadan  sememangnya memiliki daya penarik tersendiri dikalangan peminat Honda ekoran kemampuannya untuk menyerlahkan lagi rupa sporty sebuah kenderaan Honda.\n\nRupa bentuk CR-V kini lebih menonjol dengan ciri Mugen antaranya:\n\nFront Under Spoiler\nFront Grille Garnish\nSide Garnish\nRear Under Spoiler\nRear Upper Wing\nLogo Mugen\n\n\nCR-V Mugen boleh didapati dalam dua pilihan warna, White Orchid Pearl dan Passion Red Pearl  warna baharu bagi Honda.\nSementara itu, Pengarah Urusan dan Ketua Pegawai Eksekutif Honda Malaysia, Toichi Ishiyama berkata sambutan baik yang diterima oleh dua model edisi istimewa, Jazz Mugen dan BR-V SE mendorong Honda untuk memperkenalkan CR-V Mugen.\nBerdasarkan sambutan baik yang diterima, kami dengan berbesar hati melancarkan CR-V edisi Mugen. CR-V merupakan model yang sinonim dengan pelanggan yang sudah pun berkeluarga tetapi menikmati kehidupan yang aktif.\nModel baharu ini menyuntik nafas baharu sekaligus merancakkan pasaran sedia ada terutamanya bagi segmen Non-National. Kami ingin mengucapkan terima kasih kepada pelanggan yang tidak henti-henti memberi sokongan,jelasnya.\nCR-V Mugen Edisi Terhad ditawarkan dengan harga Rm152,900 bagi pilihan warna Passion Red Pearl sementara RM153,300 bagi warna White Orchid Pearl.\nUntuk maklumat lanjut sila layari www.honda.com.my atau hubungi 1-800-88-2020.\nAdvertisements",
        "BERITA ANTARABANGSA\nducati\nHypermotard\nHypermotard 950 2019\nHypermotard 950 SP 2019 \n\nDucati Hypermotard 950 2019 Diperkenalkan! \n\n\nPosted on November 6, 2018 by Zarul Faiz \n\n\n\n\nDucati Hypermotard 950 2019 telah diperkenalkan sewaktu acara Ducati 2019 World Premire baru-baru ini.\nDilengkapi dengan enjin dwi silinder Testastretta 11, 937cc, model Hypermotard 950 baharu ini menghasilkan 114hp dan 96Nm tork.\nDua varian berbeza telah diperkenalkan, iaitu model Hypermotard 950 asas dan Hypermotard 950 SP.\n\n\n\nAda banyak yang boleh diperkatakan tentang pelancaran motosikal di Ducati 2019 World Premire dan salah satu daripadanya yang benar-benar telah mengujakan kami (selain daripada jentera buas Ducati Panigale V4 R 2019) adalah model Ducati Hypermotard 950 2019. Model supermoto hooligan generasi seterusnya ini didatangkan dengan spesifikasi yang menjadikan motosikal ini begitu mengagumkan.\n\nKemaskini terbesar bagi motosikal Hypermotard generasi terkini ini dilengkapi dengan enjin dwi-silinder Testastretta 11, 937cc yang dikatakan mampu menghasilkan sehingga 114hp pada 9,000rp dan 96Nm tork maksimum pada 7,250rpm. Enjin yang dirombak semula ini 1.5kg lebih ringan dan menghasilkan 4hp lebih berbanding pendahulunya.\n\nMelihat pada reka bentuknya, motosikal Ducati Hypermotard 950 2019 ini masih mengekalkan tarikan Motard-nya yang ikonik, yang telah menjadi satu tarikan malar segar bagi model keluaran Itali ini. Gabungan minimalis, kegarangan, dan prestasinya, ke semuanya membentuk sebuah jentera yang mampu membuatkan mana-mana penunggang tersenyum lebar.\nDucati Hypermotard 950 2019 (kanan) & Ducati Hypermotard 950 SP 2019 (kiri)\nMotosikal Hypermotard 950 baharu ini juga dilengkapi pelbagai spesikasi bagi meningkatkan lagi tahap ergonomik keseluruhan penunggang, antaranya palang pemegang yang lebih lebar, profil sisi yang lebih kurus, dan pelana baharu yang lebih leper bagi memberikan tahap kebolehpanduan yang lebih baik sewaktu menyusuri dari selekoh ke selekoh (serta posisi menunggang yang lebih baik bagi penunggang yang lebih pendek dengan pelana dan profil sisinya yang lebih tirus).\n\nModel Ducati Hypermotard 950 2019 dan juga Hypermotard 950 SP kini dilengkapkan dengan skrin TFT 4.3 inci baharu dan juga pelbagai kemaskini elektronik, diinspirasikan oleh motosikal superbike utama mereka, Ducati Panigale V4. Di antara kemaskini elektronik ini termasuklah:\n\nBosch Cornering ABS.\nKawalan Cengkaman Ducati (DTC) EVO dengan Kawalan Gelongsoran Roda Belakang.\nMod Penunggangan Boleh Pilih.\nKawalan Wheelie Ducati (DWC) EVO.\nInertial Measurement Unit 6-paksi (6D IMU).\nQuickshifter dwi-arah (standard pada SP, kelengkapan pilihan tambahan bagi model standard).\n\n\nCasisnya telah dipertingkatkan lagi dengan pelbagai pilihan kemaskini yang mana antaranya termasuklah kerangka keluli trellis serba baharu yang lebih ringan, fork Marzocchi baharu dengan tiub aluminium dan topang boleh laras sepenuhnya 45mm, dan angkup empat omboh pautan berjejari monobloc Brembo M4.32 dioperasikan dengan silinder utama brek jejari dengan tuil lima posisi boleh laras.\n\nBagi memastikan yang ke semuanya berjalan dengan lancar dalam sebarang keadaan penunggangan, model Ducati Hypermotard 950 2019 baharu disediakan dengan sepasang rim aluminium berjejari tiga bentuk Y, yang dilitupi dengan tayar Pirelli Diablo Rosso III generasi terkini.\n\nInginkan jentera yang lebih agresif? Pilih model Hypermotard 950 SP dan anda akan dapati motosikal anda didatangkan dengan pakej boleh laras sepenuhnya hlins, tayar Pirelli Diablo Supercorsa SP V3, roda tempa Marchesini, palang pemegang aluminium yang tirus, alat ganti karbon fiber, dan juga pelbagai kelengkapan premium.\n\nSecara keseluruhannya, tiada jentera yang lebih baik setakat ini yang boleh digelar sebagai jentera hooligan muktamad. KAMI BENAR-BENAR INGINKAN SEBUAH. Untuk mengetahui dengan lebih lanjut, sila layari https://www.ducati.com/ww/en/bikes/hypermotard/hypermotard-950.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nDucati Panigale V4 R 2019 Buat Kemunculan Pertama Di World Ducati Premire 2019!\n\nAdvertisements",
        "BERITA TEMPATAN\nMoto\nMoto Malaya \n\nLesen Perlumbaan AAM Masih Sah  KBS \n\n\nPosted on March 30, 2019 by Amirul Azreen \n\n\n\nPesuruhjaya Sukan Malaysia (PJS) memutuskan untuk mewujudkan Protem Motorsport Committee yang akan bertanggungjawab dalam menyelia dan mengurus hal ehwal sukan permotoran negara.\nPada 30 November tahun lalu, KBS telah membuat keputusan untuk membatalkan pendaftaran Persatuan Automobol Malaysia (AAM) sebagai badan induk sukan permotoran negara ekoran gagal mematuhi Akta Pembangunan Sukan 1997.\n\nDifahamkan AAM gagal mengemukakan Maklumat Yang Kena Diberi (MYKB)  melibatkan dokumen mini mesyuarat Agung, senarai ahli, penyata kewangan serta laporan aktiviti tahunan.\nSegala tanggungjawab melibatkan sukan permotoran negara kini menjadi tanggungjawab Protem Motorsports Committee.\nSementara itu KBS turut menegaskan bahawa pelumba yang memperoleh lesen perlumbaan di bawah AAM boleh meneruskan aktiviti permotoran sukan seperti biasa.\n\nAdvertisements",
        "BERITA TEMPATAN\nMoto Malaya \n\nProgram Lelong Kereta Sita, JPJ Pulau Pinang Kutip RM2.31 juta \n\n\nPosted on April 25, 2019 by Amirul Azreen \n\n\n\nJabatan Pengangkutan Jalan (JPJ) Pulau Pinang mencatat kutipan lebih RM2.31 juta menerusi Program Lelongan Awan Kenderaan Sita yang berlangsung semalam.\nKutipan tersebut tidak termasuk jualan buku lelong yang merekodkan jumlah sebanyak RM105,000.\n\nMenurut laporan Berita Harian, sejumlah 100 buah kenderaan sita telah dilelong dengan bidaan tertinggi mencecah RM52,000 bagi kenderaan jenis Toyota Estima 2.4 (A) sementara bidaan terendah RM7,000 bagi dua kereta jenis Nissan Sentra 1.6 dan Nissan March 1.0.\n\nMeskipun program tersebut diseharusnya berlangsung sehingga hari ini namun sambutan luar biasa diterima menyebabkan kesemua unit kenderaan mendapat pemilik baharu semalam.\nSementara itu, bagi memastikan kelancaran program, beberapa wakil pemerhati daripada Suruhanjaya Pencegahan Rasuah Malaysia (SPRM) turut hadir bagi melakukan tinjauan.\nAdvertisements",
        "BERITA TEMPATAN\nMoto Malaya \n\nAlami Seni Perincian Kereta Dan Motosikal Dengan Horus! \n\n\nPosted on June 22, 2019 by Amirul Azreen \n\n\n\nSeni datang dalam pelbagai bentuk dan rupa tetapi seni yang disampaikan Horus ternyata hadir dalam bentuk berbeza.\nStudio Perincian Horus yang terletak di Glenmarie mengangkat seni penjagaan kereta dan window tint ke taraf yang lebih tinggi.\n\nBagi mereka yang tidak mengenali jenama ini, Horus merupakan jenama yang sebelum ini terkenal dengan servis pemasangan filem gelap bagi cermin kereta.\nBagaimanapun, baru-baru ini, Horus telah memperkembangkan perniagaan mereka dengan menawarkan servis perincian kereta dan motosikal yang merangkumi Horus Premium Coatings, Horus Car Care, Anti-Bacterial Solution serta produk Premium Paint Protection Film (PPPF).\n\nApa yang membezakan coating Horus dengan servis lain yang berada di pasaran?\nHorus menjelaskan bahawa mereka menggunakan salutan (coating) berteknologi Nano hibrid yang menghasilkan rupa seakan-akan diselaputi air dan berkilat di samping dapat mengusir tanah dan debu.\n\nHorus turut menawarkan jaminan terbaik dengan waranti lima tahun termasuk cucian tahunan secara percuma!\nEnggan meninggalkan kereta kesayangan anda di Horus? Usah gusar kerana Horus turut menawarkan set produk Horus Car Care yang terdiri daripada syampu kereta, performance detailer, tayar dan kulit detailer, perapi dan pencuci.\n\nPemilik kereta boleh melakukan penjagaan kereta dan motosikal mengikut kelapangan di rumah.\nAnti-Bacterial Solution juga menjaminkan perlindungan pemandu dan penumpang sehingga 98 peratus daripada jangkitan bakteria di ruang dalam kenderaan.\n\nPada masa sama, Horus turut menawarkan Premium Paint Protection Film yang membantu melindungi bahagian kenderaan yang mudah terkena serpihan batu di jalan raya. PPPF didatangkan dengan waranti 3 tahun.\n\nBagi anda yang berminat untuk mendapatkan servis perincian terbaik jangan lupa bertandang ke Horus Detailing Studio/Window Tint yang terletak di Glenmarie. Waze je!\nAdvertisements",
        "BERITA ANTARABANGSA\nHonda\nMoto Malaya\nmotogp\nYamaha \n\nMarquez Kembali Ke Podium, Quartararo Alami Masalah Jentera \n\n\nPosted on May 5, 2019 by Amirul Azreen \n\n\nSumber: StadiumAstro\nPertahan juara, Marc Marquez, mendominasi perlumbaan di Litar Jerez sekaligus merekodkan kemenangan keduanya musim ini.\nMarquez bangkit daripada kekecewaan di GP Amerika dua minggu lalu apabila gagal menamatkan perlumbaan ekoran kemalangan.\nPelumba Sepanyol itu berjaya memintas dua wakil Petronas Yamaha, Franco Morbidelli dan Fabio Quartararo sebaik perlumbaan dilepaskan untuk menduduki petak pertama.\nPelumba Repsol Honda itu kemudiannya mudah meninggalkan Franco Morbidelli dan Quartararo untuk mendahului perlumbaan sehingga ke pusingan terakhir.\nQuartararo kemudiannya terpaksa bersara di pusingan ke-14 apabila jenteranya mengalami masalah gear.\nKetika itu, wakil Suzuki, Alex Rins  yang memenangi GP Amerika sebelum ini  memecut laju dari kedudukan ke sembilan untuk menduduki tempat kedua. Keputusan tersebut menyaksikan Rins kini hanya satu mata dibelakang Marquez dalam kedudukan kejuaraan keseluruhan.\nTempat ketiga menjadi milik seorang lagi wakil Sepanyol, Maverick Vinales dari pasukan Yamaha.\nPelumba veteran, Valentino Rossi  yang memulakan perlumbaan di kedudukan ke-13  menghabiskan kebanyakkan masa perlumbaan di belakang Jack Miller namun berjaya memperbaiki kedudukan ke tempat ke-6 sebaik berjaya memintas wakil Pramac Ducati itu.\nSementara itu, Morbidelli  meskipun memulakan perlumbaan di kedudukan kedua  hilang lima kedudukan sekaligus menamatkan perlumbaan di tempat ke-7 di hadapan dua wakil LCR Honda, Cal Crutchlow dan Takaaki Nakagami.\nWildcard Honda, Stefan Bradl turut membuat kejutan menamatkan perlumbaan di tempat ke-10 di hadapan rakan sepasukan Marquez, Jorge Lorenzo yang menduduki tempat ke-12.\nDalam perkembangan sama, wakil tunggal negara, Hafizh Syahrin menamatkan perlumbaan di kedudukan terakhir (ke-19).\nKeputusan penuh:\n1. Marc Marquez (Repsol Honda)\n2. Alex Rins (Suzuki Ecstar) +1.654secs\n3. Maverick Vinales (Monster Energy Yamaha) +2.443s\n4. Andrea Dovizioso (Ducati) +2.804s\n5. Danilo Petrucci (Ducati) +4.748s\n6. Valentino Rossi (Monster Energy Yamaha) +7.547s\n7. Franco Morbidelli (Movistar Yamaha) +8.228s\n8. Cal Crutchlow (LCR Honda) +10.052s\n9. Takaaki Nakagami (LCR Honda) +10.274s\n10. Stefan Bradl (Repsol Honda) +13.402s\n11. Aleix Espargaro (Aprilia) +15.431s\n12. Jorge Lorenzo (Repsol Honda) +18.473s\n13. Pol Espargaro (Red Bull KTM Factory Racing) +20.156s\n14. Johann Zarco (KTM) +26.706s\n15. Tito Rabat (Ducati) +28.513s\nKedudukan kejuaraan:\n1. Marc Marquez (Repsol Honda) 70\n2. Alex Rins (Suzuki Ecstar) 69 (-1)\n3. Andrea Dovizioso (Ducati) 67 (-3)\n4. Valentino Rossi (Monster Energy Yamaha) 61 (-9)\n5. Danilo Petrucci (Ducati) 41 (-29)\nAdvertisements",
        "BERITA TEMPATAN\nMoto2\nMoto3\nmotogp\nPetronas\nSIC\nSIC Racing Team \n\nPETRONAS Yamaha Sepang Racing Team  Pasukan MotoGP Pertama Malaysia Dilancarkan! \n\n\nPosted on January 30, 2019January 30, 2019 by Sep Irran \n\n\n\n\n\n\n\n\nPasukan PETRONAS Yamaha Sepang Racing Team telah dilancarkan hari ini.\n\n\nIanya merupakan pasukan MotoGP pertama dari Malaysia dan juga bagi rantau Asia Tenggara.\n\n\nPenunggang pasukan ini terdiri daripada Franco Morbidelli dan Fabio Quartararo.\n\n\n\nPETRONAS akan menampilkan sebuah pasukan dalam kejohanan Moto3, Moto2, dan MotoGP bagi musim 2019. Pasukan MotoGP berkenaan akan dikenali secara rasminya dengan nama PETRONAS Yamaha Sepang Racing Team (PETRONAS Yamaha SRT), manakala pasukan Moto3 dan Moto2 akan dikenali sebagai PETRONAS Sprinta Racing Team (PETRONAS SRT).\nPETRONAS Yamaha Sepang Racing Team  MotoGP\n\nIanya bagaikan sebuah kisah yang amat menakjubkan, kerana pasukan PETRONAS Yamaha Sepang Racing Team (PETRONAS Yamaha SRT) tidak pun wujud enam bulan sebelum Disember 2018. Bagaimana pun, penunggang pasukan ini, Franco Morbidelli dan Fabio Quartararo berjaya menyertai ujian pasca musim pada bulan Disember, yang pertama di Valencia dan berikutnya di Jerez.\n\nIanya bermula sewaktu Grand Prix Sepanyol 2018 pada awal bulan Mei. Dato Ahmad Razlan Razali, Ketua Pegawai Eksekutif Litar Antarabangsa Sepang (SIC) dan Ketua Pasukan telah mendengar khabar angin mengenai dua slot kosong untuk grid 2019. Dia kemudiannya menghubungi Ketua Pegawai Eksekutif Dorna, Carmelo Ezpeleta dan Pengarah Sukan Dorna, Carlos Ezpeleta dengan segera. Dari ketika itu saya telah menghubungi PETRONAS dan mengajukan cabaran besar ini kepada mereka, dan seiringan dengan Litar Antarabangsa Sepang, mereka dengan serta merta telah menunjukkan minat yang hebat dalam mengorak langkah ke hadapan dengan impian MotoGP ini, terang Dato Razlan.\n\nKerjasama antara PETRONAS dan SIC bermula pada musim lalu dalam kejohanan Moto2 dan Moto3. Pasukan PETRONAS Yamaha SRT ini diketuai oleh Johan Stigefelt sebagai Pengarah Pasukan dan Wilco Zeelenberg sebagai Pengurus Pasukan. Kedua-dua mereka telah memainkan peranan yang penting dalam membangunkan pasukan MotoGP yang lengkap ini.\nFranco Morbidelli\n\nMorbidelli sedar akan cabaran hebat yang menantinya, walaupun setelah mencatatkan masa pusingan yang memberangsangkan sewaktu ujian yang telah meletakkannya dalam kedudukan 10 Teratas. Sebagai Juara Moto2 2017 dan Rookie of the Year MotoGP 2018, ianya cabaran yang amat dialukan.\nPenunggang kelahiran Itali itu mula menyertai perlumbaan tempatan sebelum berpindah ke kejohanan European Superstock 600 pada tahun 2013, pada usia 15 tahun. Dia kemudiannya telah menjadi anak murid pertama dalam Akademi VR46.\nSumber imej: MotoGP\nDia berjaya memperoleh satu tempat dalam Moto2 pada tahun 2014 dan berjaya menaiki podium buat kali pertama di Grand Prix Indianapolis pada tahun yang berikutnya. Bagaimana pun, satu kemalangan yang telah dialaminya pada masa yang kemudian telah menyebabkan kecederaan pada tulang fibia dan tibulanya, memaksanya untuk berehat selama empat pusingan perlumbaan dan memusnahkan musimnya itu.\nFranco berpindah pasukan pada tahun 2016 dan kembali berbisa dengan mengutip lapan lagi penamat podium. Dia menamatkan musim di tempat ke-empat keseluruhan. Dia kemudiannya menunjukkan dominasinya dalam kategori tersebut dengan memenangi lapan buah perlumbaan pada tahun 2017, sebelum berpindah ke kelas MotoGP pada tahun lalu.\n\nSaya pernah datang ke KLCC sebelum ini dan ia sentiasa mengagumkan saya. Untuk mengadakan peragaannya di sini, untuk melihat warna pada jentera Yamaha saya buat kali pertama dan menikmati saat ini dengan warga Malaysia adalah cukup hebat sekali. Ini adalah satu hari yang hebat buat PETRONAS Yamaha SRT! Saya suka keadaan motosikal ini sekarang dan juga rupa keseluruhan sut perlumbaan dan helmet. Saya tidak sabar untuk menampilkannya buat kali pertama pada minggu hadapan dalam ujian pertama di Litar Antarabangsa Sepang. Kami semua masih ada banyak tugas yang perlu dilaksanakan jadi saya tidak sabar untuk menunggang kembali motosikal tersebut dan menyertai semula pasukan untuk meneruskan persediaan dan pembangunan kami bagi permulaan musim di Qatar.\nFabio Quartararo\n\nPenunggang dari Perancis, Fabio Quartararo, adalah seorang penunggang dengan bakat yang sejati. Dia telah memenangi kejohanan FIM CEV Moto3 2013 sewaktu musim sulungnya, pada umur 14 tahun. Dia telah mempertahankan kejuaraannya itu pada tahun yang berikutnya dengan mendominasi sepenuhnya kejohanan berkenaan apabila dia mencatatkan penamat podium pada setiap perlumbaan, termasuklah sembilan kemenangan daripada sebelas perlumbaan.\nKeputusan tersebut bermakna dia menjadi rebutan ramai untuk Moto3, yang mana telah dia sertai pada tahun 2015 setelah FIM menurunkan had umur minimum. Fabio berjaya mendapat dua petak pertama setelah lima perlumbaan, dengan satu penamat atas podium.\nFabio Quartararo sewaktu di Catalunya\nDia kemudiannya berpindah ke Moto2 pada tahun 2017, tetapi, ianya ternyata satu perubahan yang besar untuknya. Walaupun dengan kesukaran itu, dia telah berjaya memenangi perlumbaan Moto2 Catalunya pada tahun 2018, diikuti dengan podium di Assen. Dia menamatkan musim di tempat ke-sepuluh keseluruhan.\nSaya berasa amat teruja dapat memperagakan reka bentuk baharu jentera ini dan mempersembahkan keseluruhan pasukan di Malaysia ini. Saya amat menyukainya! Kini, saya amat teruja dapat mengemudi semula jentera ini di Litar Antarabangsa Sepang dalam ujian tiga hari yang akan datang. Saya berasa gembira untuk memulakan musim baharu di sana kerana ianya salah sebuah litar kegemaran saya. Kami akan mencuba sebaik mungkin untuk mempelajari sebanyak yang mampu. Kami ada enam hari ujian sebelum perlumbaan pertama di Qatar, jadi saya akan memberikan sepenuh usaha untuk bersiap sedia bagi Grand Prix pembuka. Matlamat mana-mana penunggang dari Moto2 adalah untuk menjadi Rookie of the Year, jadi, kami akan bekerja keras bagi mencapainya.\n\nPETRONAS Yamaha SRT akan beraksi di ujian pemanas badan pertama bermula 1 hingga 3 Februari, dan Ujian Pra Musim 2019 pertama pada 6 hingga 7 Februari. Kedua-dua ujian ini akan diadakan di Litar Antarabangsa Sepang.\nPETRONAS Sprinta Racing Team  Moto2\n\nPasukan ini diwakili oleh seorang penunggang dalam Moto2, penunggang Malaysia, Khairul Idham Pawi.\nPawi telah mengharumkan nama negara dan mengejutkan dunia apabila dia memenangi perlumbaan pertamanya di Argentina, diikuti dengan kemenangan keduanya di Jerman dalam musim pertamanya dalam Moto3 2016. Dia kemudiannya telah berpindah ke Moto2 pada tahun 2017 di mana dia telah berlumba untuk satu lagi musim pada tahun 2018. Bagi tahun 2019, Pawi akan menyertai pasukan PETRONAS Sprinta Racing Team.\n\nIni adalah peragaan impian; bagi saya ianya sesuatu yang menakjubkan dapat memperkenalkan kemasan warna baharu pasukan di Kuala Lumpur, tanah air saya, kerana saya tidak pernah melakukan apa-apa pun seperti ini, di sini, sebelum ini. Melihat ramai orang yang hadir di Menara Berkembar PETRONAS ini cukup mengujakan. Saya amat suka dengan jentera baharu yang telah dibangunkan oleh pasukan untuk musim 2019 dan saya tidak sabar untuk kembali beraksi.\nPETRONAS Sprinta Racing Team  Moto3\n\nMoto3 tidak dapat dinafikan lagi merupakan kejohanan dunia paling sengit dipertandingkan antara ketiga-tiga kelas perlumbaan. PETRONAS Sprinta Racing Team akan menampilkan dua orang penunggang bagi tahun 2019. Ayumu Sasaki akan kekal bersama pasukan ini dan disertai oleh penunggang baharu, John McPhee.\nAyumu Sasaki\n\nSasaki telah menimba pengalamannya dalam pelbagai kejohanan Jepun yang teramat berdaya saing sebelum memenangi kejohanan All-Japan Championship 2011. Dia kemudiannya berpindah ke kejohanan Asia Talent Cup pada tahun 2014.\nDia mendapat tempat ke-empat pada musim pertamanya, sebelum berjaya merangkul kejohanan pada tahun 2015. Dia juga turut mendapat tempat ke-tiga keseluruhan dalam kejohanan Red Bull MotoGP Rookies Cup pada tahun yang sama, selain daripada membuat kemunculan pertamanya dalam siri perlumbaan FIM CEV. Dia telah memenangi kejohanan Red Bull dan mendapat tempat ke-tujuh dalam kejohanan Junior World Championship pada tahun 2016. Dia dengan serta merta diambil sebagai penunggang pengganti dalam Moto3 sewaktu pusingan MotoGP Malaysia pada tahun yang sama.\n\nSasaki berjaya mendapat tempat tetap dalam Moto3 pada tahun 2017 dengan pasukan SIC Racing Team, di mana dia telah bersaing dengan kelompok pendahulu dengan konsisten sepanjang tahun. Dia telah dianugerahkan dengan Rookie of the Year. Sasaki kekal berdaya saing pada tahun 2018, termasuklah mendapat dua tempat mula barisan hadapan.\nIanya satu hari yang menakjubkan. Ianya cukup hebat sekali untuk dapat menghimpunkan kelima-lima penunggang pasukan di sini  ianya amat mengujakan. Saya turut menyukai rupa jentera kami, jadi kini saya ingin mengetahui kebolehannya atas litar! Saya tidak sabar untuk kembali mengemudi jentera berkenaan, bertemu kembali dengan kakitangan teknikal dan melakukan beberapa pusingan di atas litar SIC. Saya harap dapat memahami jentera kami secepat boleh dan mendapatkan kembali gaya menunggang saya setelah hampir tiga bulan tidak menunggang. Saya amat menanti-nantikan Ujian Sepang dan juga Jerez. Sasaran kami pada musim ini adalah amat tinggi. McPhee akan menjadi teman sepasukan terbaik yang boleh saya harapkan dan kami akan bersama-sama mencuba menjadi sepantas yang mungkin dan bersaing untuk menduduki podium apabila kami mampu.\nJohn McPhee\n\nPenunggang dari Scotland, John McPhee adalah salah seorang penunggang yang pantas dalam Moto3, memanfaatkan keagresifan atas litarnya itu. Seperti Sasaki. McPhee telah memulakan kerjaya perlumbaannya pada usia yang muda, bertanding dalam pelbagai perlumbaan serta kejohanan di Scotland.\nWalaupun dia tampak seperti telah muncul secara tiba-tiba dalam kancah Moto3 pada tahun 2015, dia telah pun bertanding dalam Kejohanan Dunia 125cc secara bersilih ganti antara tahun 2009 dan 2012. Dia telah berjaya mendapat tempat yang tetap dalam Moto3 pada tahun 2013 dan berjaya mendapat podium pertamanya di Indianapolis pada tahun 2015.\nSumber imej: MotoGP\nDia mendapat tempat ke-tujuh keseluruhan pada tahun 2017, satu-satunya kedudukan 10 Teratas dalam kejohanan untuk dirinya, setakat ini. McPhee telah berjaya mendapat dua lagi penamat podium pada tahun lalu namun hanya berjaya mendapat tempat ke-dua belas keseluruhan. Pencapaiannya tidak syak lagi telah menambah pada pengalamannya yang akan dia bawa ke dalam pasukan PETRONAS Sprinta Racing Team.\nIanya satu hari yang hebat di Kuala Lumpur. Mengadakan pelancaran PETRONAS Sepang Racing Team di Menara Berkembar PETRONAS adalah sesuatu yang amat istimewa. Kemasan grafik baharu tampak hebat dan kini saya berasa amat teruja untuk memulakan musim baharu. Kami akan menuju ke Litar Antarabangsa Sepang untuk memulakan musim baharu kami. Matlamat saya adalah untuk memanfaatkan sepenuhnya tiga hari yang berikutnya bagi memulakan musim kami sebaik mungkin. Kami ada satu tahun yang mengujakan di hadapan kami dengan pelbagai kemungkinan yang boleh dinantikan.\nPETRONAS\n\nPETRONAS adalah veteran dalam sukan permotoran. Syarikat petroleum Malaysia ini telah terlibat dalam keseluruhan strata perlumbaan motosikal sama ada kejohanan Cub Prix Malaysia, ke Moto3, Moto2, dan kini MotoGP. Kerjasama mereka dalam Formula 1 telah membuahkan kejayaan yang hebat bersama Sauber dan kini dengan Pasukan Mercedes F1. Bersama Pasukan Mercedes F1, mereka telah merangkul kejohanan F1 sebanyak lima kali.\n\nSeperti mana yang telah diujarkan oleh Presiden dan Ketua Pegawai Eksekutif Kumpulan PETRONAS, Tan Sri Wan Zulkiflee Wan Ariffin, Pelibatan PETRONAS dalam sukan permotoran telah mencecah berdekad lamanya melalui penyertaan kami dalam Formula One dan MotoGP. Kerjasama ini menandakan kewujudan PETRONAS dalam keseluruhan spektrum perlumbaan motosikal, dari peringkat akar umbi dalam Cub Prix hinggalah ke perlumbaan antarabangsa Moto3, Moto2, dan MotoGP, mempertingkatkan lagi penjenamaan global kami dan juga kerjasama teknologi, terutamanya dalam bidang bahanapi dan minyak pelincir. Melalui Fluid Technology Solution PETRONAS, kami mensasarkan untuk memberikan sumbangan yang ketara kepada prestasi pasukan dengan membangun dan menguji formulasi produk yang telah dikhususkan bagi meningkatkan lagi tahap daya saingnya.\n\nPengerusi PETRONAS, Datuk Ahmad Nizam Salleh telah merasmikan pelancaran pasukan ini beserta kemasan grafik bagi tahun 2019 di Dewan Filharmonik Malaysia di Menara Berkembar PETRONAS. Ia menempa sejarah sebagai pasukan MotoGP pertama dari Malaysia dan juga Asia Tenggara.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nKereta\nnaza\nNaza Group \n\nCEO Naza Automotive Group diberi Anugerah Perancis! \n\n\nPosted on December 20, 2018 by Sep Irran \n\n\n\nDato Samson Anand George iaitu CEO Naza Automotive Group, Naza Corporation Holdings Sdn Bhd baru sahaja dianugerahkan dengan Ordre National du Mrite dari kerajaan Perancis atas usaha dan sumbangan beliau kepada negara Perancis menerusi industry automotif. Duta Perancis di Malaysia, Frdric Laplanche, telah memberi anugerah tersebut kepada Dato Samson pagi tadi di majlis penganugerahan yang telah diadakan di kedutaan Perancis yang terletak di Kuala Lumpur.\n\nPerintah Perancis yang ditubuhkan oleh Napolon Bonaparte pada tahun 1802 dan dipulihkan semula melalui keputusan Presiden Charles de Gaulle pada tahun 1963, lOrdre National du Mrite (National Order of Merit) dianugerahkan oleh Presiden Perancis yang bertujuan untuk memberi penghormatan kepada individu atas pencapaian sivil atau ketenteraan mereka.\n\nMenurut Dato Samson, Saya benar-benar terharu dan rasa terhormat untuk menerima pengiktirafan oleh kerajaan Republik Perancis. Persatuan kami dengan Perancis bermula dengan projek Peugeot 206 CKD pada tahun 2006 dan perkongsian ini telah memuncak dalam usaha sama kedua-dua NAZA Group dan Groupe PSA yang telah membuat perjanjian untuk menjadikan Naza Automotive Manufacturing (NAM) di Gurun, Kedah sebagai hub pengilangan ASEAN.\n\nKami berharap agar dapat meningkatkan peluang perniagaan dan kerjasama yang lebih baik dengan syarikat-syarikat Perancis dalam industri automotif, tambah beliau. Tahniah kepada Dato Samson Anand George dan semua di Naza Automotive Group!\nAdvertisements",
        "BERITA TEMPATAN\nMoto\nMoto Malaya \n\nMicro Sleep Antara Punca Utama Kemalangan  UKM \n\n\nPosted on April 11, 2019April 11, 2019 by Amirul Azreen \n\n\n\nMasalah terlelap atau micro sleep dikenal pasti antara punca utama kemalangan jalan raya, menurut Pakar Psikologi Trafik Unversiti Kebangsaan Malaysia (UKM), Prof Dr Rozmi Ismail.\nMemetik laporan Berita Harian, micro sleep berlaku apabila pemandu dengan terlelap dengan tidak sengaja untuk beberapa saat sekaligus mampu mencetuskan kemalangan.\nMico sleep tidak berlaku secara tiba-tiba sebaliknya berpunca daripada pelbagai faktor antaranya, tidak cukup tidur. Bila terlalu letih, badan kita tidak mampu berfungsi dengan baik.\nApabila badan memasuki fasa relaks ketika memandu, badan cenderung untuk berehat lantas menyebabkan berlakunya micro sleep, jelas Dr Rozmi.\nInsiden micro sleep sudah menjadi kebiasaan apabila badan tidak mendapat rehat secukupnya di waktu malam.\nAntara situasi yang biasa mencetuskan micro sleep adalah ketika menonton tv, memandu dan mengendalikan mesin.\nBagi memastikan pemanduan dilakukan dalam keadaan selamat pastikan anda perlu berhenti sebentar sekiranya mengalami tanda-tanda ini:\n1. Tersasar dari lorong\n 2. Menguap berulang kali\n 3. Terlepas simpang\n 4. Kelopak mata layu\nCara terbaik untuk mengatasi masalah micro sleep adalah dengan memastikan badan mendapat rehat yang sewajarnya dengan tidur yang mencukupi (7-9 jam).\nBaru-baru ini, bas membawa 43 pekerja asing MASkargo terlibat dalam kemalangan menuju ke tempat kerja apabila terjunam ke dalam longkang sedalam 10 meter lantas meragut 12 nyawa termasuk pemandu.\nLaporan awal oleh pihak polis mendapati tiada kesan brek kecemasan di atas jalan raya sekaligus memberi bayangan pemandu mungkin terlelap.\nAdvertisements",
        "BERITA TEMPATAN\nMoto Malaya \n\nTukar Tayar Dengan Goodyear Dan Anda Mungkin Bawa Pulang Honda City! \n\n\nPosted on May 17, 2019 by Amirul Azreen \n\n\n\nMenurut Kementerian Kerja Raya, lebih 10,000 kemalangan jalan raya berpunca daripada masalah tayar celup. Isu ini sekaligus membuktikan pentingnya membeli tayar baharu daripada pengedar rasmi di samping memahami kepentingan tayar dalam memastikan keselamatan pemandu.\nSebagai persiapan menghadapi jalan raya yang sesak menjelang Hari Raya, Goodyear Malaysia menerusi Promosi Ramadhan dan Hari Raya, Goodyear menawarkan peluang untuk membeli tayar baharu dengan tawaran istimewa.\nPengarah Urusan Goodyear Malaysia Ben Hoge berkata pihaknya memandang serius keselamatan pemandu di Malaysia.\nKami menitikberatkan keselamatan jalan raya, ini adalah mesej utama kami kepada pelanggan yang datang membuat pemeriksaan sebelum memulakan perjalanan. Dengan sambutan Hari Raya menjelang tiba, kami mahu memastikan orang ramai membeli tayar baharu yang berkualiti dengan harga berpatutan.\nPada masa sama kami juga mahu memberi ganjaran kepada pelanggan yang mengambil langkah pertama dalam memastikan keselamatan di jalan raya. Untuk itu, buat julung kalinya kami akan menghadiahkan sebuah kereta dengan bekalan tayar buat tempoh yang panjang,jelasnya.\nPelanggan yang membuat pembelian tayar Goodyear terpilih dari 1 Mei hingga 30 Jun 2019 akan berpeluang memenangi sebuah Honda City termasuk bekalan tayar selama 10 tahun!\n\nPelanggan boleh memilih di antara dua promosi  pertama melibatkan tayar premium termasuk Eagle F1 Asymmetric Series, EfficientGrip Series, Run on Flat (ROF) dan Eagle F1 Directional 5 Series sementara pilihan kedua melibatkan tayar mampu milik antaranya Assurance TripleMax Series, Wrangler TripleMax dan Optilife.\nPelanggan layak mendapat satu penyertaan cabutan bertuah bagi setiap pembelian sepasang tayar Goodyear terpilih. Pelanggan juga akan mendapat pengecas telefon pintar jika membeli keempat-empat tayar.\nJangan lupa untuk daftar ke dalam program Worry-Free Assurance bagi melayakkan anda untuk menyertai cabutan bertuah tersebut.\nUntuk maklumat lanjut, layari www.goodyear.com.my atau laman Facebook, www.facebook.com/GoodyearMalaysia.\nAdvertisements",
        "BERITA ANTARABANGSA\nRali Dakar\nRali Dakar 2019 \n\nPenunggang Kelainan Upaya Nicola Dutto Tersingkir dari Rali Dakar \n\n\nPosted on January 18, 2019January 18, 2019 by Zarul Faiz \n\n\n\n\nSewaktu para peserta mulai melintasi garisan penamat Rali Dakar, kami tercari-cari akan nama Nicola Dutto.\nRupa-rupanya dia telah disingkirkan pada hari ke-empat.\nPenganjur gagal memberikan penerangan yang jelas mengenai keputusan mereka itu.\n\nDengan berakhirnya Rali Dakar 2019, kami tercari-cari akan satu nama, namun tidak menemuinya. Penunggang berkenaan adalah Nicola Dutto, penunggang paraplegik pertama yang menyertai rali ini. Rupa-rupanya, dia telah disingkirkan!\nSeperti mana yang telah kami laporkan sebelum ini, Nicola Dutto bergantung kepada sepasukan tiga penunggang bagi membantunya sewaktu rali selama 10 hari yang mencabar itu. Seorang penunggang menunggang di hadapan bagi memilih laluan dan dua lagi sebagai pembantu apabila Dutto perlu berhenti atau terjatuh dari motosikal.\nNicola Dutto: Penunggang Paraplegik Pertama Dalam Rali Dakar\n\nPada hari ke-empat, motosikal pembantunya, Julian Villarubia mula kehilangan kuasa. Pasukan menghabiskan masa tiga jam untuk membaikinya, sebelum ianya mengalami kerosakan beberapa minit yang kemudian. Pasukan berkenaan telah membincangkan situasi mereka dan memutuskan untuk meninggalkan Villarubia dan terus menunggang.\nMalangnya, motosikal Victor Rivera pula mula mengalami masalah. Pasukan berkenaan dengan bersusah-payah menuju tempat pemeriksaan yang seterusnya. Mereka memaklumkan kepada para pegawai bahawa Julian dan motosikalnya perlu diselamatkan. Selain itu, mereka juga bertanya sama ada mereka boleh menunggang menuju ke kem malam itu di atas lebuh raya, memandangkan Dutto hanya mempunyai seorang pembantu. Pasukan tersebut bersedia menerima hukuman tambahan masa kerana tidak menyempurnakan haluan yang ditetapkan.\n\nPanggilan mulai dibuat di antara para pegawai bagi mendapatkan kepastian dan akhirnya Dutto dan para penunggang bantuannya yang masih ada dibenarkan untuk meneruskan perjalanan mereka di atas lebuh raya, dengan syarat mereka bersetuju dikenakan hukuman tambahan masa.\nKami mengikuti arahan marsyal, ujar Nicola dalam sebuah video yang dimuatnaik oleh Vicair, salah satu daripada penajanya dan pembuat pelana khas, dan apabila kami tiba di bivouac, pengarah perlumbaan memaklumkan yang kami telah tersingkir daripada perlumbaan kerana kami perlu mengikut keseluruhan haluan yang ditetapkan.\nMenambahkan lagi kedukaan mereka, jawatankuasa penganjur enggan menerangkan sebab penyingkiran. Sebaliknya, mereka mengatakan bahawa Dutto dan pasukannya gagal memulakan perlumbaan pada hari berkenaan.\nBerita yang mengecewakan ini telah mencetuskan kritikan yang bertali arus terhadap pengarah penganjuran, Etienne Lavigne.\n\nTidak syak lagi keputusan ini telah menghancurkan perasaan Dutto dan pasukannya kerana mereka telah menghabiskan begitu banyak masa dan wang bagi menyertai rali ini. Ramai peminat penunggang berkenaan turut sedih mendengar berita ini.\nKami harap yang pasukan berkenaan dapat melupakan insiden malang ini dan kembali lebih kuat bagi edisi tahun 2020.\nAdvertisements",
        "BERITA ANTARABANGSA\nducati\nPanigale V4 R 2019 \n\nDucati Panigale V4 R 2019 Buat Kemunculan Pertama Di World Ducati Premire 2019! \n\n\nPosted on November 5, 2018November 5, 2018 by Zarul Faiz \n\n\n\n\nDucati telah memperkenalkan model Ducati Panigale V4 R 2019 sewaktu acara World Ducati Premire 2019.\nEnjin 998cc-nya itu mampu menghasilkan 217hp, namun, dengan ekzos perlumbaan, ianya dipertingkatkan menjadi 231hp.\nPanel badan baharunya dilengkapi dengan winglet.\nIanya hanya seberat 193kg, diisi penuh dan sedia untuk ditunggang.\n\n\nKita telah menjangkakan kemunculan model Ducati Panigale V4 R 2019 pada acara Ducati World Premire 2019 dan ianya telah menepati jangkaan.\nDucati Lancarkan Keseluruhan Rangkaian 2019 Di Ducati World Premier 2019\n\nMotosikal Panigale V4 R adalah model homologasi untuk siri perlumbaan World Superbike dan juga bagi siri perlumbaan berasaskan motosikal superbike pengeluaran yang lain. Perlumbaan berdasarkan model pengeluaran memerlukan jentera yang dipertandingkan untuk mempunyai beberapa persamaan dengan motosikal kegunaan orang ramai. Oleh dengan itu, para pengeluar biasanya akan menghasilkan sejumlah model homologasi, berdasarkan jumlah pengeluaran yang ditentukan. Model Panigale V4 R adalah salah sebuah model homologasi ini.\n\nKapasiti enjinnya telah dihadkan kepada 1,000cc mengikut peraturan yang telah ditetapkan bagi jentera janaan enjin V-Four dan Inline-Four. Namun begitu, enjin 998cc pada jentera Panigale V4 R ini mampu menghasilkan sehingga 217hp dan 112Nm tork. Bagi memberikannya nisbah kuasa-ke-berat yang lebih baik, ianya telah dihasilkan dengan berat 193kg sahaja, lengkap diisi dan sedia untuk ditunggang.\nApa? 217hp tidak mencukupi bagi anda? Jika begitu, anda boleh sahaja melengkapkannya dengan ekzos Ducati Performance, diperbuat oleh Akrapovic, bagi membolehkannya mencecah sehingga 231hp yang mengagumkan. Ianya jumlah keluaran kuasa yang sama seperti model Kawasaki Ninja H2  tanpa menggunakan pengecas lampau.\n\nSebagai perbandingan, enjin Desmosedici Stradale 1,103cc yang dilengkapi pada model Panigale V4 dan Panigale V4 S mampu menghasilkan 212hp dan 120Nm tork.\nHebat sangat ke Ducati Panigale V4 ni?\n\nPengurangan berat motosikal Ducati Panigale V4 R ini juga hasil daripada penggunaan komponen dalaman enjin yang lebih ringan. Ducati telah menggunakan omboh yang ditempa, injap titanium, palang penyambung titanium, aci cam yang baharu dan badan pendikit yang lebih besar. Komponen-komponen yang lebih ringan ini membolehkan enjinDesmosedici Stradale ini membuat revolusi yang lebih tinggi hingga ke tahap maksimum sehingga 16,500rpm. Keluaran kuasa kemuncaknya adalah pada 15,520rpm, 2,250rpm lebih tinggi berbanding enjin 1,103cc.\nSistem suspensi manual juga turut membantu dalam mengurangkan berat berbanding dengan sistem elektronik yang boleh didapati pada model Panigale V4 S.\n\nSistem elektronik yang dikemaskini, antaranya pengehad kelajuan lorong pit, pemasa pusingan GPS, selain daripada IMU (Inertial Measurement Unit) berasaskan Cornering ABS dan kawalan cengkaman sensitif sudut condong, kawalan wheelie, kawalan pemula, kawalan brek enjin, dan kawalan gelongsoran roda belakang.\nBerita yang paling mendapat sambutan, sudah semestinya merupakan winglet dan panel badan baharu pada model V4 R ini. Winglet ini melambangkan kesungguhan kajian dan pembangunan Ducati dalam bidang ini. Panel badan baharunya itu juga dilengkapi dengan sesirip besar pada kedua-dua belahnya bagi membantu aliran udara melalui radiatornya.\n\nHarganya dijangka akan didedahkan sewaktu pertunjukan EICMA yang akan bermula lewat minggu ini.\n\nAdvertisements",
        "BERITA ANTARABANGSA \n\nTrailer Filem John Wick Chapter 3  Parabellum Menampilkan Aksi Kejar Mengejar Bermotosikal Mengagumkan \n\n\nPosted on March 22, 2019 by Zarul Faiz \n\n\n\n\nFilem John Wick Chapter 3  Parabellum bakal ditayangkan bermula bulan Mei akan datang.\nFilem ketiga dalam francais John Wick ini menjanjikan aksi-aksi yang menakjubkan seperti filem-filem terdahulu.\nTarikan utama trailer, bagaimana pun, merupakan satu adegan kejar-mengejar bermotosikal.\n\n\nAll of this for what? Because of a puppy? Filem terbaru dan barangkali penamat bagi kisah pembunuh upahan, John Wick Chapter 3  Parabellum hanya tinggal dua bulan lagi sebelum ditayangkan.\nSusulan kepada filem terdahulu di mana John Wick telah diberikan status excommunicado, dia kini terpaksa melarikan diri kerana menjadi buruan para pembunuh upahan professional yang lain. Dan bermulalahh satu lagi episod aksi ganas yang bergaya dan menakjubkan.\nTralier filem yang terkini ini mempamerkan John Wick yang terlibat dalam pertarungan menggunakan pisau dalam satu galeri yang dipenuhi dengan pelbagai senjata yang tajam, aksi tembak-menembak, pertempuran tanpa senjata, dan bermacam-macam lagi. Dia turut mengucapkan satu bait kata yang dipopularkan oleh satu lagi watak terkenal Keanu Reeves dari filem The Matrix  Guns. Lots of guns.\n\nBagaimana pun, klimaks video yang berdurasi 2 minit 36 saat ini sudah semestinya adegan tembak-menembak dan pertarungan menggunakan katana sambil menunggang motosikal MT-09.\nTurut ditampilkan adalah teman sampingan protagonis ini. Dia kini kembali dengan seekor anjing dan teman-teman yang baharu, termasuklah satu watak yang telah dilakonkan oleh Halle Berry.\n*Parabellum merujuk kepada kartrij peluru 9mm.\n\nAdvertisements",
        "BERITA TEMPATAN\nMoto Malaya \n\nPecah Cermin Tingkap Kereta Dan Larikan Beg Tangan, Polis Buru Dua Suspek \n\n\nPosted on July 3, 2019 by Amirul Azreen \n\n\n\nPolis sedang memburu dua penjenayah yang telah melarikan beg tangan milik seorang penolong pegawai perubatan dengan memecahkan tingkap keretanya dalam kejadian yang berlaku di Jalan Gombak, Kuala Lumpur, semalam.\nMangsa berusia 28 tahun itu sedang berhenti di persimpangan lampu isyarat dengan memandu kereta jenis Kia Sorento sebelum didatangi dua suspek yang bertindak memecahkan cermin bahagian tempat duduk penumpang depan sebelum melarikan beg tangan.\nMangsa terdengar bunyi ketuk di bahagian tempat duduk penumpang depan lalu melarikan diri dengan motosikal mereka, demikian kenyataan dibuat Ketua Polis Daerah Wangsa Maju, Superintendan Rajab Ahad Ismail.\nMenurut laporan Harian Metro, mangsa mengalami kerugian RM2,000.\nDifahamkan polis telah mengenal pasti kedua-dua suspek dan usaha memburu sedang dijalankan ketika ini.\nAdvertisements",
        "BERITA ANTARABANGSA\nKawasaki\nMoto Malaya\nYamaha \n\nYamaha Tidak Akan Mengilangkan Jentera MotoGP Seperti Panigale  Dosoli SBK \n\n\nPosted on June 29, 2019June 29, 2019 by Amirul Azreen \n\n\n\nYamaha ketika ini menghuni ranking ketiga dengan jentera R1 mereka berada di belakang Ducati dan Kawasaki bagi Kejuaraan Superbike Dunia FIM (SBK).\nJentera empat silinder dari Iwata itu sememangnya memiliki chasis yang mantap dan memainkan peranan penting di beberapa litar terpilih, dibuktikan apabila pelumba, Michael Van Der Mark merekodkan dua podium di Assen.\nBagaimanapun, ramai yang berpendapat Yamaha masih ketinggalan di belakang Ducati terutamanya daripada aspek enjin.\n\nMusim ini, Yamaha melakukan menambah beberapa elemen baharu ketika sesi ujian di Misano dengan melakukan perubahan pada bahagian tangki dan tempat duduk penunggang.\nPerubahan ini dihargai para pelumba tetapi kami akan terus bekerjasama untuk membuat penilaian sebenar,ujar Andrea Dosoli, Pengurus Yamaha Motor Eropah.\nKetika Di Assen, Van Der Mark berjaya menduduki tempat ketiga bagi perlumbaan pertama dan naik satu kedudukan bagi perlumbaan kedua dan Dosoli menyifatkan keputusan itu menempatkan Yamaha atas landasan yang tepat.\nKami mempamerkan banyak peningkatan tahun ini tetapi taraf kejuaraan ini turut meningkat. Kami teruja kerana berjaya memperbaiki catatan masa dari 7-10 saat di semua litar. Kami akan terus cuba untuk menutup jurang dengan pendahulu, Alvaro Bautista yang ketika ini sedang mempamerkan aksi mantap, tambah Dosoli.\n\nBagaimanapun, Dosoli menegaskan selain daripada melakukan penambahbaikan terhadap jentera R1, mereka tidak akan mengikut jejak Ducati.\nTak masuk akal untuk kami menghasilkan motosikal production yang menyerupai sebuah jentera MotoGP, tak masuk akal bukan? Sebaliknya, kami perlu membina jentera yang mengikut permintaan pasaran. Setiap pengeluar akan membuat penilaian sendiri dengan menawarkan pelanggan produk yang terbaik.\nSBK merupakan platform untuk mempromosikan jentera yang akan dijual kepada orang ramai. Kami perlu duduk dan berbincang untuk mencari jalan bagaimana untuk menggabungkan keperluan berlumba dengan permintaan pelanggan. Kami berpuas hati dengan jentera R1 jadi kami tidak perlu melakukan sebarang rombakan, ujarnya.\n(SUMBER: GPOne.com)\nAdvertisements",
        "BERITA ANTARABANGSA\nBMW Motorrad \n\nBMW Motorrad Laporkan Peningkatan Buat Tahun Ke-Lapan Berturut-turut \n\n\nPosted on January 17, 2019 by Zarul Faiz \n\n\n\n\nBMW Motorrad telah memecahkan rekod jualan motosikal pada tahun 2018.\nMereka telah melaporkan sejumlah 165,566 unit yang terjual, peningkatan sebanyak 0.9%.\nJerman kekal sebagai pasaran terbesar, China muncul sebagai pasaran paling pesat membangun.\n\n\nBMW Motorrad telah mencapai satu lagi tanda aras pada tahun 2018 dengan satu lagi tahun pemecah rekod dari segi jualan.\nJualan global telah meningkat sebanyak 0.9% berbanding tahun 2017, dengan jumlah jualan sebanyak 165,566 unit.\nMotosikal R 1200 GS dan GS Adventure kekal sebagai model paling popular, dengan 51,000 unit yang dijual. Rangkaian retro R nineT turut mendapat sambutan, menyumbang kepada 33,500 jentera bagi jumlah keseluruhan 84,500 siri R yang dijual.\n\nTawaran kedua terlaris BMW adalah siri S inline-Four. 18,773 motosikal S 1000 RR, S 1000 R dan S 1000 XR telah terjual.\n\nSelain itu, jualan BMW di Amerika Syarikat telah meningkat sebanyak 2.2% walaupun dengan kelembapan pasaran secara keseluruhan. Peningkatan ini adalah daripada motosikal tourer enam silinder K 1600 B Grand America yang terjual sebanyak 8,306 unit dari jumlah keseluruhan 13,842 unit.\nK 1600 B Grand America\nJerman kekal sebagai pasaran utama pengeluar berkenaan (-11%, 23,824), Perancis (0%, 16,615), Itali (-2%, 14,110), dan Sepanyol (0%, 11,124). 9,224 unit BMW telah terjual di UK.\nPembangunan yang pesat telah dicatatkan di China (35%, 7,561), Brazil (11%, 7,361), dan India dengan 2,187 unit yang terjual di sana.\nBMW mengharapkan satu lagi tahun yang hebat pada tahun 2019, dengan adanya model-model baharu yang menggunakan enjin Boxer ShiftCam 1,254cc, model S 1000 RR baharu, kemunculan semula mereka di WSBK, beserta beberapa buah model yang lain yang sedang mereka bangunkan.\n\nAdakah mereka akan mencapai sasaran 200,000 unit mereka pada tahun 2020?\n\nAdvertisements",
        "BMW\nF 850 GS\nMoto Malaya\nTunggang Uji \n\nTunggang Uji BMW F 850 GS 2019 \n\n\nPosted on February 8, 2019 by Zarul Faiz \n\n\n\n\nMotosikal BMW F 850 GS 2019 adalah sebuah model serba baharu dengan pelbagai pengemaskinian yang dinanti-nantikan.\nIanya memainkan peranan sport-touring-nya dengan baik sekali.\nNamun, ianya paling menyerlah sewaktu penunggangan off-road.\n\n\nMotosikal BMW F 850 GS 2019 akhirnya boleh didapati semenjak pelancarannya pada bulan Oktober tahun lalu.\nIanya jelas sekali bahawa motosikal baharu ini akan mengangkat model kelas pertengahan GS ke satu aras yang baharu, membuatkan model F 800 GS yang terdahulu nampak amat ringkas dan ala kadar sahaja.\n\nPengemaskinian pada rangkaian F 8XX GS oleh BMW Motorrad ini datang tepat pada masanya. Ini kerana para pesaingnya, rangkaian Tiger 800 generasi ketiga yang menakjubkan Triumph, dan model KTM 790 Adventure telah menjadi tanda aras untuk motosikal kelas pertengahan.\n\nPenggayaan\nIa tampak seperti model F 850 GS ini dan R 1250 GS baharu mereka telah direka pada masa yang sama. Ianya jelas sekali adalah sebuah model GS, tetapi ia juga merupakan sebuah model 850. Ianya sebuah motosikal yang menawan untuk dipandang dari segenap sudut. Paruh hadapannya yang tajam, lampu hadapan LED asimetrik, alur badan yang lancar, diakhiri dengan lampu belakang R 1200/R 1250 GS. Roda berjejari emas menambahkan lagi tarikan keseluruhannya.\n\nKomponen\nPertama sekali, enjin. Enjin parallel-Twin 853cc baharu mempunyai aturan pembakaran baharu, tidak lagi menggunakan engkolan 360 yang lama (kedua omboh naik dan turun pada masa yang sama). Sebaliknya, engkolan baharu menggunakan ofset 270 bagi meniru enjin V-Twin 90. Ini menghasilkan lengkungan daya kilas yang lebih lancar dan mengurangkan gegaran.\nEnjin baharu ini menghasilkan 95hp pada 8,250rpm dan 92Nm tork pada 6,250rpm. Tebaran 2,000rpm antara kuasa kuda maksimum dan daya kilasan bermakna yang enjin ini fleksibel.\n\nSelain itu, transmisinya kini dilengkapi dengan klac gelinciran, dan pacuan akhirnya berada di sebelah kiri.\nBersama dengan kerangka baharunya itu, tangki bahanapinya kini berada di kedudukan asal di hadapan penunggang. Ini bagi memberikannya agihan berat hadapan/belakang 49/51 yang lebih seimbang. Kerangka baharu pada motosikal ini diperbuat daripada komponen yang dihasilkan menggunakan proses deep draw dan telah dikimpal.\n\nFork hadapannya baharu namun tidak boleh dilaras, manakala bagi penyerap hentakan belakang tunggalnya boleh dilaras untuk redaman pra muatan dan lantunan.\nPaparan instrumen baharunya adalah sebuah skrin TFT pelbagai fungsi baharu. Halaman utamanya menunjukkan data seperti kitaran, kelajuan, dan kedudukan gear, dan anda perlu beralih ke halaman yang berikutnya untuk mendapatkan maklumat mengenai tahap bahanapi dan jangkauan perjalanan. Ianya mengambil sedikit masa untuk menyesuaikan diri dengan pelbagai menu yang ada. Ia juga perlu ditekan berbilang kali pada butang MENU dan alat kawalan berbilang. Terdapat begitu banyak maklumat yang ada untuk anda cari ketika berhenti di lampu isyarat (dan menarik perhatian penunggang motosikal yang lain).\n\nTanggapan mengenai penunggangannya\nUnit yang telah kami tunggang uji telah didatangkan dengan pilihan pelana rendah, membolehkan kaki kami untuk mencecah tanah dengan mudah.\nPosisi duduknya, seperti yang boleh dijangkakan, adalah menegak, dengan palang pemegang diangkat ke atas dan rapat ke penunggang. Dan pada masa yang sama, kelebaran palang pemegangnya sedang-sedang sahaja, tidak terlalu lebar, jadi kami tidak terasa seperti terlalu mendepangkan tangan.\n\nTerdapat empat mod penunggangan: DYNAMIC, ROAD, RAIN, dan ENDURO, manakala mod ENDURO PRO adalah mod yang tidak boleh dipilih pada varian ini. Kami lebih gemar menunggang dalam mod DYNAMIC kerana ianya mirip dengan mod SPORT.\nBagaimana pun, pendikitnya terasa agak lembut dan agak perlahan tindak balasnya, tidak kiralah mod penunggangan yang telah dipilih, bagaikan kabel wayar pendikitnya itu terlalu kendur. Dan oleh kerana itulah kami menunggangnya dalam mod DYNAMIC.\n\nNamun, janganlah anda sangsi! Enjin baharunya itu cukup ampuh sekali dan akan melonjak ke hadapan seperti sebuah R 1200 GS sekiranya anda memulas pendikitnya itu. Motosikal ini akan meluru pantas melalui keseluruhan kitaran dan gearnya melepasi kelajuan 200km/j. Nisbah transmisi lebar baharunya itu memudahkannya untuk mencapai kelajuan 150 hingga 160km/j sepanjang masa.\n\nSuspensinya juga turut memberi kejutan. Ia terasa amat lembut dan dengan itu, tidak terasa begitu banyak maklum balas. Ditambahkan lagi dengan pelana rendahnya (yang meletakkan berat kita pada roda belakang), ia memerlukan lebih tenaga bagi membolehkan motosikal bertukar arah. Namun, tahap kelembutan itu menjadi kelebihan apabila motosikal berada di tengah-tengah selekoh , di mana daya emparan menolak berat motosikal ke arah bahagian yang lebih keras dalam lejang suspensi.\nKami berjaya meluru masuk ke dalam selekoh pada kelajuan antara 160 hingga 180km/j.\n\nPada sudut yang sebaliknya, suspensinya tidak pernah melandut habis. Penyerap hentakan belakang ada terlompat sedikit sebelum kami laraskan redaman lantunan tetapi ianya masih boleh diterima.\nMotosikal F 850 GS ini adalah sebuah motosikal yang mudah untuk dipelajari. Kami dengan pantas telah dapat menguasainya dan menggunakan kelajuan tambahan yang hadir dengan klac gelinciran. Suspensinya yang lembut itu menyerap setiap bonggolan di atas jalan dan mengekalkan motosikal pada laluan yang dipilih. Kekurangan maklum balas agak menakutkan pada mulanya, tetapi kami mulai meyakini tayar Michelin Anarkee dan mendesaknya ke had kebolehannya (dan menggeserkan tempat letak kakinya).\n\nNamun begitu, kami masih berasa yang ia perlu ada kebolehan pelarasan pada fork hadapan, terutamanya dari segi redaman mampatan bagi memberikannya lebih feel ketika menunggang atas jalan raya. Kekurangan maklum balas di atas jalan raya yang basah menimbulkan kerisauan jika tayar itu tiba-tiba hilang cengkamannya. Selain itu, forknya yang juga mendekam keras sewaktu pembrekan kuat.\nAkhir sekali, kami dapati yang model F 850 GS ini lebih terjurus ke arah penunggangan adventure-touring, walaupun ia memainkan peranan sport-touring-nya dengan baik sekali. Kebolehan suspensi sebegini adalah sesuatu yang akan anda jupa pada motosikal enduro, dan kami tahu kebanyakan penunggang tidak akan terganggu dengannya. Lagi pun, penghadang angin tidak bole dilaras yang rendahnya itu adalah klu ketara akan kebolehan off-road motosikal ini.\n\nDan dengan itu, ianya hadir dengan perwatakan yang berbeza sama sekali di atas tanah merah. Tindak balas pendikit yang lembut pada awalnya membolehkan kami untuk memanipulasi kelajuan kami dengan lebih sensitif dan lebih mudah untuk dijangka. Suspensi dengan ruang gerakan yang panjang menyerap bonggolan dengan amat baik meski pun ketika kami sedang duduk.\nKesimpulan\nMotosikal F 850 GS ini adalah satu langkah kanan yang hebat buat model ini. Ianya kini lebih moden, lebih pantas dan selesa, dan dengan itu, lebih sesuai untuk kegunaan harian. Selain daripada kebolehan off-road-nya itu, ia kini juga lebih praktikal bagi perjalanan jarak jauh.\nModel F 850 GS ini menawarkan sesuatu yang lebih sesuai bagi lebih banyak penunggang, yang inginkan sesuatu yang lebih mampu dimiliki, ringan, dan lebih kecil berbanding motosikal R 1250 GS. Malahan, model F 850 GS ini mungkin lebih berkebolehan berbanding saudaranya yang lebih besar dalam pelbagai segi.\nSPESIFIKASI TEKNIKAL\n\n\n\nENGINE\n\n\nENGINE TYPE\n2-cylinder, 4-stroke, DOHC, liquid-cooled, parallel-Twin with270ocrankshaft\n\n\nDISPLACEMENT\n853 cc\n\n\nBORE x STROKE\n84.0 mm x 77.0 mm\n\n\nPOWER\n95 hp (70 kW) @ 8,250 RPM\n\n\nTORQUE\n92 Nm @ 6,250 RPM\n\n\nCOMPRESSION RATIO\n12.7:1\n\n\nTRANSMISSION\nConstant mesh, 6 speed\n\n\nFUEL SYSTEM\nElectronic fuel injection with ride-by-wire throttle\n\n\nCLUTCH\nMultiple-plate wet clutch with slipper feature, cable operated\n\n\nCHASSIS\n\n\nFRAME\nBridge-type frame, steel shell construction\n\n\nFRONT SUSPENSION\nUpside-down  37 mm forks\n\n\nREAR SUSPENSION\nMonoshock with WAD strut, spring preload hydraulically adjustable, rebound damping adjustable\n\n\nSUSPENSION TRAVEL FRONT/REAR\n230 mm / 215 mm\n\n\nFRONT BRAKE\n2x 2-piston floating calipers,  305 mm floating discs\n\n\nREAR BRAKE\n1X single-piston floating caliper,  265 mm brake disc\n\n\nABS\nBMW Motorrad ABS (disengable)\n\n\nTIRES FRONT/REAR\n90/00 R-21; 150/70 R-17\n\n\nSTEERING HEAD ANGLE\n28o\n\n\nTRAIL\n126 mm\n\n\nWHEEL BASE\n1,593 mm\n\n\nSEAT HEIGHT\n860 mm standard, 815 mm with suspension lowering kit, 835 mm with low seat, 875 with OE comfort seat, 890 with OA rally seat\n\n\nFUEL TANK CAPACITY\n15 litres\n\n\nWEIGHT (READY TO RIDE)\n229 kg\n\n\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "BERITA TEMPATAN\nMoto Malaya \n\nGara-Gara Ambulans Singgah Isi Minyak, Pesakit Menemui Ajal \n\n\nPosted on March 20, 2019 by Amirul Azreen \n\n\nKredit foto: Utusan Borneo\nMinggu lalu, seorang warga emas yang dikenali sebagai Lai Kim meninggal dunia dia dalam ambulans ketika dalam perjalanan menuju ke hospital. Insiden itu menyebabkan anak perempuannya, Fung Ying mempersoalkan tindakan ambulans yang singgah sebentar di stesen minyak sebelum berlaku perlanggaran dengan sebuah lori.\nDalam satu kenyataan viral yang dimuat naik di akaun Facebook, Fung menjelaskan ambulan tersebut tidak meneruskan perjalanan ke hospital sebaliknya singgah di stesen minyak Petronas Siburan.\n\n\n\nLebih mengecewakan, ambulans terbabit tidak memasang siren di sepanjang perjalanan.\nKetika di stesen minyak, van ambulans tersebut telah dilanggar sebuah lori lalu menyebabkan pintu van tidak dapat ditutup. Fung turut menjelaskan baagaimana ayahnya sempat bertanya apa yang berlaku.\nKredit foto: Utusan Borneo\nApa yang mengejutkan, pemandu van dan pegawai perubatan bertindak pergi ke balai polis untuk membuat laporan sambil membiarkan pesakit di dalam ambulans.\nTidak lama kemudian, pesakit tidak memberikan sebarang tindak balas. Pegawai perubatan yang berada di balai polis cuba untuk melakukan pernafasan mulut ke mulut (CPR) hampir 15 minit sebelum disahkan meninggal dunia sekitar jam 11 pagi.\nSelepas seminggu insiden tersebut berlaku, ahli keluarga hanya mendapat permohonan maaf. Fung Ying kini menggesa pihak bertanggungjawab untuk menjelaskan apa yang berlaku dan mempersoal prosedur operasi standard (SOP) yang diamalkan pegawai perubatan kerana yakin ayahnya masih hidup seandainya van ambulans tersebut dijaga dengan rapi.\n\nAdvertisements",
        "ducati\nHonda\nmotogp\nMotoGP 2019 \n\nHonda Teruja Untuk Pelajari Tentang Ducati Dari Jorge Lorenzo \n\n\nPosted on October 18, 2018 by Zarul Faiz \n\n\n\n\nHonda berharap yang Jorge Lorenzo akan mendedahkan kelebihan jentera Ducati Desmosedici GP18.\nPenunggang kelahiran Sepanyol itu akan menyertai Honda dari Ducati pada tahun 2019.\nHonda berharap dapat bekerjasama dengan Lorenzo bagi menambah kestabilan pada jentera RC213V.\n\n\nHonda Racing Corporation (HRC) berharap mencungkil rahsia dari Jorge Lorenzo mengenai perbezaan antara jentera MotoGP pasukan Ducati berbanding jentera Honda RC213V mereka.\nPengurus Teknikal HRC, Takeo Yokoyama, berkata bahawa dia ingin mengetahui kelebihan jentera Ducati sewaktu Lorenzo menyertai pasukan dari Jepun itu pada musim yang akan datang.\nPenunggang pasukan pengilang Repsol Honda, Marc Marquez, sedang mendahului kejohanan dan bakal memenangi kejuaraan MotoGP-nya yang kelima, tetapi, jentera Desmosedici GP18-lah yang telah menjadi sebutan sebagai jentera perlumbaan terbaik secara keseluruhannya. Ia telah membawa enam kemenangan setakat ini, tiga buat Lorenzo dan tiga lagi untuk teman sepasukannya, Andrea Dovizioso.\nDia (Lorenzo) adalah seorang juara, yang telah mengemudi pelbagai jentera perlumbaan yang berbeza pada masa lalu dan telah senantiasa pantas. Jadi, saya rasa dia boleh menyesuaikan diri dengan jentera kami, Ujar Yokoyama kepada MotoGP.com.\nYokoyama meneruskan, Kami tidak akan membangunkan motosikal yang berbeza sama sekali. Kami tidak akan membuat sebuah motosikal yang khas untuk Marc Marquez dan sebuah motosikal yang khusus untuk Jorge. Tetapi sebuah motosikal yang sedikit berbeza tidak menjadi masalah untuk kami.\nBagaimana pun, Lorenzo lebih gemarkan sebuah jentera yang stabil, terutamanya sewaktu memasuki selekoh, di mana dia menggunakan gaya penunggangan tradisional long arc, berbanding gaya point and shoot yang digunakan Marquez.\nSalah satu perkara yang mungkin saya agak risau adalah dia akan bergelut dengan stabiliti motosikal (Honda) ini. Saya rasa anda boleh melihat sendiri di kata televisyen yang motosikal Honda lebih kerap bergegar, melompat, menari, akui Yokoyama.\nBarang kali, dia bukan seorang penunggang yang gemar berhadapan dengan motosikal yang tidak stabil dan dari pihak kami saya anggap yang kami perlu menjadikan motosikal ini lebih stabil daripada sekarang. Namun, dari pihaknya pula, mungkin dia perlu menyesuaikan diri sedikit dengan motosikal yang lebih tidak stabil.\nSekiranya kami dapat melakukannya, dan dia juga dapat melakukannya, saya rasa kami boleh menjayakannya.\nLorenzo akan dapat mengemudi jentera Honda buat kali pertama pada bulan November sewaktu ujian pasca perlumbaan di Valencia.\nMenangi Tiket MotoGP Sepang 2018 Dari Ducati Malaysia!\n\nAdvertisements",
        "BERITA TEMPATAN\nconvoi\nHarley-Davidson Petaling Jaya\nHDPJ\nTour Melaka 2018 \n\nTunggangan Tour Melaka 2018 \n\n\nPosted on January 20, 2019 by Zarul Faiz \n\n\n\n\nKonvoi Tour Melaka 2018 telah diadakan bagi mempromosikan Melaka sebagai destinasi yang menyeronokkan buat penunggang motosikal, yang merupakan sebahagian daripada kempen Tahun Melawat Melaka 2019.\nOleh itu, pihak penganjurnya telah menjemput para penunggang dari Thailand dan Singapura.\nKonvoi ini membawa para peserta mengunjungi tempat-tempat tarikan pelancong paling popular di sekitar Melaka dalam tempoh dua hari.\n\nKonvoi Tour Melaka 2018 telah diadakan pada bulan Disember tahun lalu dan merupakan sebahagian daripada promosi yang dijalankan oleh negeri Melaka.\nTunggangan berkenaan telah dianjurkan oleh Fast Bikes Club (FBC) bersama dengan Pengerusi Jawatankuasa Pelancongan, Warisan, dan Kebudayaan Negeri Melaka.\n\nIa telah dianJurkan bagi mempromosikan Tahun Melawat Melaka 2019. Dan dengan itu, Jawatankuasa Pelancongan, Warisan, dan Kebudayaan Negeri Melaka berharap yang negeri berkenaan bakal menjadi destinasi buat para penunggang dari rantau ini.\n\nPara penunggang dari seluruh pelusuk Malaysia, Singapura, dan Thailand telah menghadiri konvoi ini. Acara ini telah ditaja oleh KTM Malaysia dan Harley-Davidson Petaling Jaya, bersama para penaja yang lain.\nHari Pertama\nSejumlah peserta telah memulakan perjalanan dari HDPJ. Hujan mulai turun sebaik sahaja konvoi bermula tetapi ke semua peserta selamat sampai di R&R Ayer Keroh. Satu lagi kumpulan telah menunggu di lokasi berkenaan untuk menyertai mereka.\n\nKumpulan itu kemudiannya telah meneruskan perjalanan mereka ke Hotel Mudzaffar yang terletak berhampiran Planetarium Melaka dan laluan utama Ayer Keroh yang sibuk.\nPara peserta berkumpul semula di sebelah malam untuk makan malam. Mereka telah diiringi oleh Polis Trafik ke Restoran Halia Inc., yang terletak berseberangan The Stadhuys di Bandar Hilir (pusat bandar), dan tidak jauh dari Jonker Walk.\n\nKetua penganjur, Cik Nini, mengalukan ketibaan para penunggang dan memberikan taklimat kepada semua mengenai misi tunggangan ini. Mereka semua telah diberikan peluang untuk mengalami sendiri apa yang boleh dinikmati di Melaka, antaranya warisan, budaya dan aktiviti yang menyeronokkan.\n\nSelepas itu, para penari menaiki pentas bagi mempersembahkan tarian tradisional Melayu.\n\nSelepas makan malam, para peserta telah dibawa ke jeti Melaka River Cruise untuk menaiki feri. Seorang pemandu pelancong dengan penuh bersemangat menceritakan sejarah dan budaya negeri Melaka ketika mereka menyusuri sungai, menikmati udara malam yang dingin ditemani pemandangan yang mengagumkan.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nHari Kedua\nSatu lagi hari yang penuh dengan keseronokan menanti para penunggang pada keesokan harinya. Ia bermula dengan Hotel Mudzaffar memperkenalkan hidangan ikan asam pedas mereka sendiri. Berikutnya, Ketua Pegawai Eksekutif Taming Sari telah mempromosikan Menara Taming Sari dan menggalakkan pihak media untuk mempromosikan tarikan tersebut.\n\nKonvoi kemudiannya memulakan perjalanan dari hotel menuju ke Masjid Lama Rumbia. Di sana, para peserta bergotong-royong membersihkan kawasan persekitaran masjid.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSelesai tugas di sana, konvoi ini bergerak untuk menikmati makan tengah hari sebelum menuju ke Menara Taming Sari. Platform pemandangannya itu naik ke atas kira-kira 100 meter bagi membolehkan para pelawat untuk menikmati pemandangan dari atas Bandaraya Melaka.\n\nPara peserta kemudiannya diiring ke Klebang bagi menikmati coconut shake yang asli. Seperti biasa, kawasan itu dipenuhi dengan para pengunjung, namun, mereka berjaya menikmati minuman yang menyejukkan itu.\nKemudiannya, konvoi berkenaan telah diiring ke Kampung Sungai Petai untuk menjalankan satu lagi aktiviti khidmat masyarakat dan juga permainan bersama penduduk kampung.\n\nJawatankuasa tunggangan berkenaan bersama para penduduk kampung telah mengadakan permainan tradisional seperti tarik upih, tiup tepung, permainan boling menggunakan buah kelapa, bola sepak dengan menggunakan buah kelapa manakala para peserta mengenakan kain sarung, dan kerusi muzikal.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAkhir sekali, hadiah telah diberikan kepada penduduk kampung dan satu cabutan bertuah telah diadakan, disertai penduduk kampung dan peserta konvoi.\n\nGALERI GAMBAR\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAdvertisements",
        "450 EXC-F\nBERITA ANTARABANGSA\nKTM\nRali Dakar \n\nNicola Dutto: Penunggang Paraplegik Pertama Dalam Rali Dakar \n\n\nPosted on January 11, 2019 by Zarul Faiz \n\n\n\n\nNicola Dutto adalah penunggang motosikal paraplegik pertama dalam Rali Dakar.\nJentera KTM 450 EXC-Fnya telah diubahsuai khusus untuk tugas berkenaan.\nPasukannya terdiri daripada tiga orang penunggang lain yang akan membantunya.\n\nKita cukup arif sekali betapa sukarnya Rali Dakar ini pada atlit yang sempurna sifat, tetapi, Nicola Dutto ingin membuktikan pada dirinya yang seorang paraplegik boleh bertanding dalam acara ini.\nDutto merupakan juara Baja Eropah bagi tahun 2008 dan 2009. Malangnya, sebuah kemalangan sewaktu Baja Eropah tahun 2010 di Itali telah menyebabkannya lumpuh.\nNamun begitu, dia telah kembali untuk berlumba pada acara tahun 2011 dengan sebuah bugi Polaris. Bagaimana pun, dia menyedari tiada apa yang dapat menandingi sinergi antara manusia dan jentera sebaik menunggang sebuah motosikal. Dia telah bereksperimen dengan roll cage bagi melindungi bahagian bawah badannya. Dia menyertai perlumbaan Baja Aragon di Sepanyol empat bulan yang kemudian, di mana dia menduduki tempat ke-24.\nPencapaian ini mendorong Dutto untuk menyertai Rali Dakar sebagai penunggang paraplegik yang pertama.\nDutto sedang menyelenggara jentera KTM-nya\nBagi membantunya dengan kelainan upayanya itu, Dutto telah melakukan beberapa pengubahsuaian pada jentera KTM 450 EXC-F. Klacnya elektrik, dan tuil brek belakangnya digerakkan ke palang pemegangnya. Pakar kusyen kerusi roda, Vicair, telah membina sebuah pelana untuk sokongan. Dutto memerlukan perlindungan daripada hentakan kasar memandangkan dia tidak mampu untuk berdiri sewaktu off-roading di atas permukaan bumi yang mencabar. Sebuah roll cage telah dilengkapkan bagi melindungi bahagian bawah badannya, manakala kakinya telah diikat dengan three-point harness.\nBagaimana pun, Dutto perlu bergantung pada pasukannya untuk menunggang secara efektif. Ianya terdiri daripada bekas pesaingnya, Julin Villarrubia, Pablo Toral dan Victor Rivera. Seorang penunggang akan menunggang di hadapan bagi mengimbas muka bumi dan menjadi pembantu Dutto sewaktu dia berhenti. Dua lagi penunggang yang lain akan membantu mengangkat kembali Dutto sekiranya dia terjatuh.\nDutto masih lagi dalam perlumbaan pada penghujung Tahap 2 Dakar 2019. Marilah sama-sama kita mengikuti perkembangan penunggang yang mengagumkan dan pasukannya itu.\nNicola Dutto sedang menunggang motosikal KTM-nya\n\nAdvertisements",
        "Harley Davidson \n\nTahukah Anda Akan Kewujudan Motosikal Berkapasiti Kecil Harley-Davidson? \n\n\nPosted on February 21, 2019 by Zarul Faiz \n\n\nSumber imej: 2stroke.nl\n\nHarley-Davidson mungkin lebih dikenali kerana motosikal cruiser berkapasiti besar V-Twin mereka, tetapi, mereka juga pernah menghasilkan motosikal berkapasiti kecil.\nMotosikal berkapasiti kecil ini adalah hasil daripada pembelian syarikat Aermacchi oleh Harley-Davidson.\nAda kemungkinan yang Harley-Davidson akan menawarkan motosikal berkapasiti kecil pada masa yang akan datang.\n\n\nSebut sahaja nama Harley-Davidson dan imej pertama yang terpacul di minda anda sudah pasti motosikal cruiser berkapasiti tinggi yang bersaiz besar, yang semestinya menarik perhatian ramai dengan deruman enjinnya yang tersendiri itu.\nTetapi, tahukah anda bahawa Harley-Davidson pernah menghasilkan motosikal berkapasiti kecil dalam sejarah melebihi seratus tahunnya itu? Ya, benar. Ada yang menjadi, ada yang kelihatan janggal, namun kini, semua motosikal tersebut hanya tinggal kenangan.\nBagaimana pun, ada khabar angin mengatakan bahawa The Motor Company ini akan mula mengeluarkan semula motosikal berkapasiti kecil. Akhir-akhir ini, demografik pembeli motosikal lebih gemar kepada motosikal yang lebih kecil, murah dan mudah ditunggangi, jadi, mungkin ada kebenarannya pada khabar angin ini.\nMari kita lihat beberapa buah motosikal yang berkenaan.\nHarley-Davidson S-125 1948\nSumber imej: Dream Machines\nBukan semua mampu mengendali dan memiliki sebuah motosikal Panhandle, jadi Harley-Davidson memutuskan untuk menghasilkan sebuah motosikal yang lebih mampu milik. Model S-125 ini meniru motosikal dua lejang DKW RT125 1938. Harley tidak mencuri reka bentuk DKW ini, tetapi, ianya telah diberikan kepada Amerika Syarikat sebagai sebahagian daripada pampasan perang Jerman.\nDan dengan itu, motosikal ini boleh dilihat di merata-merata negara dengan nama yang berbeza. Di Great Britain dikenali sebagai BSA Bantam, Minsk di USSR, dan Yamaha Ya-1 di Jepun. Ianya telah dihasilkan di merata-rata negara, termasuklah di Poland dan Itali.\nHarley-Davidson Topper 1958\nSumber imej: yesterdays.nl\nModel Topper adalah motosikal DKW yang dijenamakan semula. Ia dijana oleh enjin dua lejang sejukan udara, 165cc, yang perlu dihidupkan dengan menarik seutas tali pintal, seperti mana anda menghidupkan mesin pemotong rumput. Dijual hingga tahun 1965, generasi pertama motosikal ini menggunakan CVT Scootaway Drive. Bagaimana pun, tali sawatnya terdedah kepada kotoran dan bahan cemar yang lain, menyebabkannya untuk sering tergelincir. Jadi, model 1961 yang dikemaskini didatangkan dengan pacuan akhir yang tertutup.\nHarley-Davidson Sprint 250 1961\nSumber imej: Pinterest\nHarley membeli syarikat Itali bergelar Aeronautica Macchi, lebih dikenali sebagai Aermacchi. Hasil pemerolehan ini adalah penghasilan pelbagai motosikal ringan. Motosikal ini cukup menyeronokkan menurut penggemar motosikal klasik. Namun peminat Harley tidak menyukainya.\nHarley-Davidson Bobcat 1966\nSumber imej: Ride Apart\nModel Bobcat merupakan pengganti buat motosikal S-125. Ia memiliki ciri pelana, tangki, dan dapra belakang tercantum yang cukup menarik sekali. Harley tidak menghasilkan banyak motosikal Bobcat ini tetapi reka bentuknya telah mempengaruhi model Low Rider boattail, XLCR Sportster, Triumph X75 Hurricane, dan motosikal keluaran Sepanyol, Bultacos dan Ossas.\nSnowmobile Harley-Davidson 1971\nSumber imej: oldmotodude.blogspot\nBenar, ini bukannya sebuah motosikal, namun, Harley tetap sebuah pengeluar motosikal. Konglomerat American Machine and Foundry Corporation (AMF) merupakan pemilik jenama Harley, dan dengan itu Aermacchi pada ketika itu. Selain kepesatan pengeluaran motosikal mini, tahun 70-an juga turut dibanjiri dengan snowmobile. Ianya bermula dengan enjin dua lejang 398cc, sebelum dipertingkatkan menjadi 433c. Hampir 10,000 unit telah dihasilkan sebelum pengilangannya dihentikan pada tahun 1975.\nHarley-Davidson Shortster 1973\nSumber imej: 2stroke.nl\nTidak, kami tidak tersilap tulis, betullah apa yang anda baca itu  Shortster. Ianya tawaran The Motor Company tersebut bagi memanfaatkan kegilaan penggemar motosikal terhadap motosikal mini pada waktu itu (yang dipopularkan oleh Honda Monkey), selain memperkenalkan jenama berkenaan kepada kanak-kanak. Rancangan Harley itu gagal. Orang ramai lebih gemar dengan model Monkey yang lebih murah dan lebih boleh diharap.\nHarley-Davidson/Aermacchi RR250 Grand Prix Racer 1974\nSumber imej: raresportbikesforsale.com\nJuara Dunia Grand Prix empat kali, Walter Villa telah bekerjasama dengan Aermacchi bagi membangunkan jentera dua silinder dua lejang 250cc ini. Dia berjaya mengalahkan Yamaha dalam GP Itali di Monza pada tahun 1974 dan 1975.\nHarley-Davidson SS350 1975\n\nModel SS350 ini adalah sebuah motosikal satu silinder, dua lejang, yang terakhir hasil kerjasama Harley-Aermacchi. Pelibatan Harley dalam pasaran motosikal ringan juga sudah sampai ke penghujungnya, setelah ditewaskan oleh pengeluar-pengeluar dari Jepun.\n\nAdvertisements",
        "BERITA TEMPATAN\nMoto Malaya \n\nMekanik Putus Tangan Hanya Sebab Enggan Tingkatkan Kelajuan Motosikal \n\n\nPosted on May 24, 2019 by Amirul Azreen \n\n\n\nSeorang mekanik berkuturunan Patani putus pergelangan tangan kanan sementara hampir putus tangan kiri hanya sebab enggan menaik taraf kelajuan sebuah motosikal bagi tujuan lumba haram, tiga hari lalu.\nKejadian yang berlaku di Changlun, Kedah itu berlaku sekitar jam 9 malam apabila empat suspek  sambil memakai topeng muka  telah datang ke rumah mangsa lalu menyerang dengan parang.\nSerangan itu menyebabkan mangsa mengalami kecederaan serius di bahagian kepala, leher, pinggang dan pergelangan kaki kanan.\nLebih menyedihakn, pergelangan tangan mangsa yang putus dipercayai telah dibawa lari suspek selepas kejadian.\nSuspek turut cuba untuk menyerang anak mangsa berusia lapan dan 13 tahun namun sempat dihalang isteri mangsa  yang mengalami kecederaan pada tangan kiri.\nKetua Polis daerah, Superintenden Mohd. Ismail Ibrahim berkata kejadian berpunca daripada rasa tidak puas hati salah seorang suspek apabila mangsa menolak permintaan untuk meningkatkan kelajuan motosikal.\nSuspek turut dipercayai telah datang ke rumah mangsa beberapa kali sebelum ini.\nKes sedang disiasat mengikut Seksyen 326 Kanun Keseksaan.\n(SUMBER: Utusan Malaysia)\nAdvertisements",
        "BERITA ANTARABANGSA\nHarley Davidson\nMotosikal Elektrik\nscooter \n\nHarley-Davidson Meperagakan Motosikal Moped Dan Skuter Elektrik Konsep \n\n\nPosted on January 8, 2019 by Zarul Faiz \n\n\n\n\nHarley-Davidson telah menunjukkan minat mereka untuk menerajui segmen motosikal elektrik.\nMoped dan skuter elektrik mereka kelihatan seperti lakaran konsep yang telah muncul pada tahun lalu.\nModel-model ini masih dalam peringkat prototaip.\n\nSelain daripada mengumumkan model LiveWire yang akan mula disediakan pada bulan Ogos 2019, Harley-Davidson juga turut memperkenalkan motosikal moped dan skuter elektrik konsep mereka.\nIngin kami ingatkan, kebanyakan negara hanya akan menghasilkan kenderaan elektrik dalam masa beberapa tahun yang akan datang.\nKedua-dua model ini tampak mirip dengan lakaran konsep yang telah dipersembahkan pada tahun lepas.\nMoped Elektrik\nTampak lebih mirip seperti sebuah basikal mountain bike, moped Harley ini adalah gabungan antara sebuah basikal elektrik dan motosikal.\nReka bentuknya masih mengekalkan rupa paras warisan The Motor Company berkenaan. Beleklah ekornya yang diilhamkan daripada motosikal flat-track serta tangkinya.\n\nBaterinya mungkin sekali dari jenis 2 ke 3 kWh, mirip seperti yang dilengkapkan pada motosikal elektrik berpedal yang boleh anda jumpai di Jepun. Ia mampu memberikan masa penunggangan selama beberapa jam. Dengan kapasitinya yang kecil bermakna tempoh pengecasan yang lebih pantas.\nSkuter Elektrik\nJangan terpedaya dengan rupa parasnya, kerana ianya sebuah skuter elektrik.\n\nPelana dan lantainya yang panjang bermakna ia boleh memuatkan dua orang. Ruang antara pelana dan pek bateri menawarkan ruang simpanan yang besar.\nPek baterinya tampak besar, memberikannya tempoh perjalanan yang lebih panjang antara pengecasan. Ia mampu memainkan peranan sebagai tunggangan harian dengan baik sekali.\n\nFork hadapannya adalah jenis terbalik namun kami agak ragu-ragu dengan bahagian hardtailnya. Bagaimana pun, ianya masih dalam peringkat prototaip.\nNamun begitu, jika ianya dihasilkan dalam rupa yang sebegini, ia boleh dijadikan sebagai pit scooter. Penat berjalan sewaktu MotoGP? Nah, inilah jawapannya.\n\nAdvertisements",
        "BERITA TEMPATAN\nHarley Davidson\nHarley-Davidson Owners Group\nHarley-Davidson Petaling Jaya\nThe Gasket Alley \n\nKeceriaan Krismas Buat Pemilik Dan Penggemar Harley-Davidson \n\n\nPosted on December 29, 2018 by Zarul Faiz \n\n\n\nApakah perkara yang ingin sekali anda lakukan pada hujung minggu terakhir sebelum Tahun Baharu? Sudah semestinya perkara yang sama telah acap kali anda lakukan pada setiap hujung minggu sepanjang tahun, iaitu menunggang motosikal anda membelah jalan raya. Dan tunggangan pagi solo penulis hari ini telah membawa penulis ke The Gasket Alley di mana telah berlangsungnya satu acara yang diadakan khusus buat pemilik Harley-Davidson.\n\nDi beri nama The Big Weekender, acara eksklusif yang santai ini ini terbuka buat semua, tidak kiralah anda pemilik Harley-Davidson atau pun tidak. Bagi penggemar jenama ini, telah disediakan diskaun sehingga 60% untuk pakaian, kelengkapan menunggang dan aksesori, sesuai bagi mereka yang ingin menunjukkan minat mereka terhadap jenama berkenaan.\n\nBagi pemilik motosikal Harley-Davidson pula, terdapat satu diskaun istimewa 20% untuk alat ganti dan aksesori motosikal. Dan sekiranya anda ahli kelab Harley-Davidson Owners Group, anda berpeluang menikmati tambahan diskaun 5% untuk jumlah keseluruhan diskaun sebanyak 25% bagi menyerikan lagi motosikal anda. Perlu diingatkan bahawa promosi ini tidak sah bagi perkhidmatan penyelenggaraan dan membaiki motosikal.\n\nPenulis menghabiskan masa mengelilingi cawangan Harley-Davidson Petaling Jaya, tetapi pulang dengan tangan kosong memandangkan penulis baharu sahaja membeli baju-t dan jaket Harley-Davidson yang baharu beberapa minggu yang lalu. Tetapi tidak salahnya sekiranya penulis berkongsikan diskaun yang hebat dengan para penggemar dan pemilik Harley-Davidson. Penulis bagaimana pun telah mendaftar untuk kempen penyelenggaraan terkini Sportster, bergelar Beli Satu, Dapat Dua, di mana pemilik hanya perlu membelanjakan RM549 untuk satu penyelenggaraan utama dan satu penyelenggaraan kecil. Sila TEKAN SINI untuk mendapatkan maklumat lanjut mengenai kempen penyelenggaraan yang mengagumkan ini.\n\nPenulis telah dimaklumkan bahawa The Big Weekender ini akan berlangsung pada hujung minggu ini (Sabtu dan Ahad), dari jam 10 pagi hingga 7 petang. Berbaloi untuk dikunjungi untuk mendapatkan hadiah buat mereka yang meminati Harley-Davidson, atau, seperti penulis, yang mempunyai masa yang boleh diluangkan.\n\nAdvertisements",
        "BERITA TEMPATAN\nMoto Malaya \n\nPenunggang Motosikal Dari Singapura Didapati Melindungi Nombor Plet Mereka Dengan Pita Pelekat \n\n\nPosted on February 4, 2019 by Zarul Faiz \n\n\n\n\nRakaman kamera papan pemuka sebuah kereta telah berjaya merakam beberapa buah motosikal dari Singapura yang dipita pelekatkan nombor pletnya di atas Lebuhraya Utara-Selatan PLUS.\nMotosikal-motosikal ini merupakan sebahagian daripada sebuah konvoi besar dari negara berkenaan.\nIni berlaku selang beberapa hari selepas kerajaan Singapura mengatakan mereka akan mengharamkan kenderaan asing dengan saman tertunggak daripada memasuki negara tersebut.\n\n\nSebuah rakaman kamera papan pemuka sebuah kereta baru-baru ini telah berjaya merakamkan beberapa buah motosikal dari Singapura dengan nombor plet yang dipita pelekatkan di atas Lebuhraya Utara-Selatan PLUS. Laman ROAD.sg telah berkongsi video ini pada laman Facebook mereka dan kini ianya telah tular.\nRakaman berkenaan telah menunjukkan sejumlah besar motosikal berkonvoi dengan kemas di laluan sebelah kiri dan membolehkan pengguna jalan raya yang lain memintas mereka di laluan sebelah kanan. Ini adalah satu etika jalan raya dan berkonvoi yang terpuji. Pemandu dan penumpang kereta pada mulanya berasa kagum dengan motosikal berkapasiti besar yang sedang berkonvoi itu, namun, perbualan menjadi semakin rancak apabila mereka mendapati ada antara motosikal berkenaan melindungi nombor plet mereka dengan pita pelekat. Saksikanlah video tersebut di bawah ini (sumber video: Amy dan laman Facebook ROAD.sg).\n\nJadi, mengapakah mereka menunggang dengan plet yang dilindung nombornya? Adakah pita itu sekadar untuk melekatkan plet berkenaan kepada motosikal? Atau adakah ianya kerana adanya kamera radar AES/AWAS/polis? Kemungkinan yang paling ketara adalah untuk mengelakkan nombor plet mereka dirakam sewaktu menunggang dengan laju bagi mengelakkan saman.\nVideo ini muncul selang beberapa hari selepas kerajaan Singapura mengeluarkan kenyataan bahawa mereka akan mengharamkan sesetengah kenderaan dari luar negara dari memasuki republik berkenaan. Ini adalah tindak balas ke atas para pengguna jalan raya dari Malaysia yang memiliki saman tertunggak yang berjumlah RM100 juta, seperti yang dilaporkan oleh World of Buzz.\nKami senantiasa berpendirian neutral dalam hal sebegini. Dalam sesebuah negara, sudah pasti ada bermacam-macam jenis orang dalamnya, tidak kira yang baik mahu pun sebaliknya. Jadi, marilah kita bersikap wajar dan bayar saman yang ada di Singapura. Sebaliknya, jika ada antara penunggang dari Singapura yang membaca artikel ini, ingat-ingatkanlah rakan-rakan anda untuk tanggalkan pita pelekat pada plet nombor mereka. Mereka akan berdepan dengan saman yang lebih besar, atau berkemungkinan akan dirampas motosikal mereka sekiranya dtahan oleh pihak berkuasa Malaysia\n\nAdvertisements",
        "BERITA ANTARABANGSA\nDragster 800 RR America\nMoto\nmv agusta \n\nMV Agusta Dragster 800 RR America 2019 Diperkenalkan \n\n\nPosted on March 29, 2019March 29, 2019 by Zarul Faiz \n\n\n\n\nMotosikal MV Agusta Dragster 800 RR America 2019 telah diperkenalkan bagi meraikan ulang tahun ke-25 model Brutale America.\nSesuai dengan namanya itu, ia akan ditampilkan dalam skema warna merah, putih, dan biru.\nHanya 200 buah unit akan dibina.\n\n\nMotosikal MV Agusta Dragster 800 RR America 2019 telah diperkenalkan bagi meraikan ulang tahun ke-25 model Brutale America.\nModel Brutale pertama telah diperkenalkan pada 25 tahun yang lalu, hasil rekaan Massimo Tamburini, dan mengidupkan semula nama America dengan skema warna yang pasti dikenali dengan serta merta: merah, putih, dan biru.\n\nMaju ke tahun 2012, platform enjin tiga silinder 800cc yang pertama America telah diperkenalkan. Kini, pereka terkemuka, CRC Workshop telah melahirkan sebuah interpretasi yang serba baharu, Dragster 800 America.\nMotosikal Dragster America terbaru ini didatangkan dengan skema warna asas mica blue yang menawan dengan pantulan yang berwarna-warni serta grafik melintang, menyerlahkan lagi perwatakan asal motosikal Dragster 800 RR, menjadikannya lebih menonjol di khalayak ramai.\n\nDilengkapi dengan ciri teknikal tercanggih dalam segmennya dan seperti biasa, ketelitian yang tinggi terhadap perincian, termasuklah pada tangki bahanapinya yang dihias dengan bintang-bintang sebagai memperingati model 750S dari empat puluh tahun yang lalu. Pelananya dilengkapi jahitan dengan sorotan warna emas dan bahan unik buat kedua-dua penunggang dan pembonceng. Roda berjejari yang menawan didatangkan dengan warna bendera Amerika Syarikat: hab merah, pemegang jejari biru, dan rim putih. Stiker America Special Edition ditampal pada penutup gugusan instrumen bersama dengan nombor pengilangannya.\nMotosikal MV Agusta Dragster 800 RR America ini akan dibina dalam jumlah yang terhad, iaitu hanya 200 buah unit untuk seluruh dunia dan datang dengan sijil pengesahan.\n\nAdvertisements",
        "BERITA ANTARABANGSA\nmotogp\nMotoGP 2019 \n\nPergelangan Tangan Jorge Lorenzo Retak \n\n\nPosted on January 21, 2019 by Zarul Faiz \n\n\n\n\nJorge Lorenzo telah mengalami kecederaan retak tulang pergelangan tangannya (skafoid).\nKejadian itu berlaku ketika Lorenzo sedang menjalani latihan di atas litar tanah merah.\nDia perlu menjalani pembedahan, namun, tulang skafoid selalunya sembuh dengan cepat.\n\nJorge Lorenzo telah mengalami kecederan retak tulang pergelangan tangannya (skafoid) dan perlu menjalani pembedahan.\nPenunggang dari Sepanyol itu bakal menyertai pasukan baharunya, Repsol Honda bagi pelancaran musim MotoGP 2019 mereka pada hari Rabu ini. Dia telah mengalami kecederaan tersebut ketika menjalani latihan di atas litar tanah merah.\nPakar bedah MotoGP, Dr. Mir akan mengadakan pembedahan berkenaan. Dr. Mir juga telah melakukan pembedahan ke atas teman sepasukan baharu Lorenzo, Marc Marquez, pada bulan November 2018.\nKecederaan yang dialami penunggang berkenaan merupakan satu tamparan baginya memandangkan ujian musim sejuk yang pertama di Litar Antarabangsa Sepang hanya tinggal dua setengah minggu lagi. Harap-harapnya, dia telah pulih pada masa itu.\nKecederaan berkenaan membimbangkan Honda Racing Corporation (HRC) memandangkan Marquez juga sedang dalam proses pemulihan selepas pembedahan bagi membetulkan tulang selangka kanannya yang terkehel. Tambahan pula, Cal Crutchlow dilaporkan masih belum pulih sepenuhnya setelah mengalami kecederaan pada buku lalinya di Phillip Island, Australia, pada tahun lalu. Ini bermakna tiada seorang pun penunggang mereka yang 100% cergas.\nLorenzo bukanlah penunggang pertama yang mengalami kecederaan retak tulang skafoid. Casey Stoner, mendiang Nicky Hayden, Stefan Bradl, Jack Miller, Kevin Schwantz, ke semua mereka pernah mengalami keretakan tulang skafoid dalam kerjaya mereka. Tulang skafoid Hayden telah dikeluarkan setelah ia gagal sembuh dan menyebabkan keradangan.\nKeretakan pada tulang skafoid\nKeretakan tulang skafoid adalah kecederaan yang kerap berlaku, di mana kita secara semula jadinya akan mendepangkan tangan dan tapak tangan bagi menahan badan kita ketika terjatuh. Atas sebab inilah sarung tangan penunggang motosikal selalunya diperkukuhkan di kawasan ini.\n\nAdvertisements",
        "BERITA ANTARABANGSA\nCBR650R 2019\nEICMA\nHonda \n\nHonda CBR650R 2019 Diperkenalkan Di EICMA 2018 \n\n\nPosted on November 14, 2018 by Zarul Faiz \n\n\n\n\nMotosikal Honda CBR650R 2019 telah membuat kemunculannya sewaktu acara EICMA 2018.\nHonda telah melucutkan designasi F-nya dan menjadikan motosikal ini lebih agresif.\nKami harap yang Honda dapat mengekalkan harga motosikal baharu ini seperti model CBR650F.\n\n\nMotosikal Honda CBR650R 2019 telah didedahkan selepas kemunculan model CB650R Neo Sport Caf di acara EICMA 2018.\nHonda telah melucutkan designasi F bagi model 650cc tahun 2019, bagi untuk menjadikannya kurang mengelirukan. Namun, ianya bukan sekadar perubahan nama.\n\nKami telah menunggang uji pendahulunya pada awal tahun ini. Kami menganggapnya sebagai sebuah jentera yang menggabungkan ciri-ciri terbaik dua dunia yang memberikannya perwatakan motosikal lumba dengan kebolehan praktikal sebuah jentera tunggangan harian.\nTunggang Uji Honda CBR650F 2018 Antara Dua Dunia\n\nMotosikal baharu ini meneruskan legasi tersebut, tetapi, Honda telah mengemaskininya dengan pelbagai perincian yang baharu.\nBermula dari enjinnya, enjin empat selari, DOHC, 650cc tahun 2019 tersebut menyaksikan pengemaskinian yang mirip seperti model CB650R. Pengemaskiniannya termasuklah rombakan pada enjin, penggunaan bahanapi (ECU), dan had kitaran yang lebih tinggi. Rombakan ini membuahkan hampir 5% peningkatan kuasa (dari 90hp ke 95hp) dan meningkatkan agihan tork. Selain itu, beratnya telah dikurangkan sebanyak 6kg. Ini memberikannya peningkatan sebanyak 8% bagi nisbah kuasa-ke-berat.\n\nPosisi menunggang bagi motosikal tahun 2019 ini tampak lebih agresif. Palang pemegang clip-on telah digerakkan sebanyak 30mm ke hadapan dan direndahkan. Tempat letak kaki digerakkan 3mm ke belakang dan 6mm lebih tinggi. Ketinggian pelana kekal pada kedudukan 810mm yang selesa.\nModel CBR650R 2019 ini tampil dengan penggayaan baharu yang tampak saling tidak tumpah seperti saudaranya yang lebih besar, CBR1000RR.\n\nKami berpendapat yang motosikal CBR650R 2019 ini akan mengisi ruang kosong yang telah ditinggalkan oleh model Honda CBR650RR. Honda sudah pasti telah mempunyai satu tawaran yang amat menggiurkan sekiranya mereka dapat mengekalkan harga model CBR650R 2019 ini dalam julat harga model CBR650F 2018.\nDan alangkah baiknya jika ianya juga dilengkapi dengan kelengkapan quickshifter.\n\n\nAdvertisements",
        "BERITA ANTARABANGSA\nMoto2\nMoto3\nmotogp\nMotoGP 2019\nPetronas Sprinta Racing Team\nPetronas Yamaha Sepang Racing Team \n\nPETRONAS Sprinta Racing Team (SRT) Mulakan Ujian Pra Musim Mereka \n\n\nPosted on February 12, 2019 by Zarul Faiz \n\n\nKhairul Idham Pawi yang sedang menguji jentera Moto2 yang baharu  Sumber imej: PETRONAS Sprinta Racing Team\n\nPasukan PETRONAS Sprinta Racing Team bagi kelas Moto3 dan Moto2 telah menjalankan ujian pra musim persendirian mereka.\nUjian ini telah mengambil tempat di litar halaman pasukan berkenaan, iaitu Litar Antarabangsa Sepang.\nUjian ini telah diadakan sebelum bermulanya ujian pra musim Moto3 dan Moto2 rasmi di Jerez.\n\n\nPasukan PETRONAS Sprinta Racing Team bagi kelas Moto3 dan Moto2 telah turun ke Litar Antarabangsa Sepang (SIC) dalam satu ujian pra musim persendirian bermula dari 11 Februari. SIC merupakan litar halaman bagi pasukan berkenaan.\nPenunggang-penunggang bagi pasukan ini terdiri daripada Khairul Idham Pawi bagi kategori Moto2, dan Ayumu Sasaki bersama dengan John McPhee bagi kelas Moto3.\nSesi ujian mereka ini menyusuli ujian rasmi MotoGP yang ketiga yang telah berlangsung dari 6 hingga 8 Februari lalu. Penunggang bagi pasukan PETRONAS Yamaha Sepang Racing Team, Franco Morbidelli dan Fabio Quartararo telah menguji jentera Yamaha YZF-M1 mereka dalam persiapan bagi menghadapi musim yang akan datang. Pengeluar Yamaha kemudiannya telah mengumumkan pada 7 Februari bahawa Quartararo juga akan menunggang jentera Yamaha YZF-M1 2019 yang sama seperti teman sepasukannya Morbidelli, dan juga para penunggang pasukan pengilang Yamaha.\nFranco Morbidelli sewaktu ujian pra musim 2019 Sepang  Sumber imej: MotoGP.com\nKhairul Idham Pawi #89  Moto2\nKhairul Idham Pawi bersama dengan krunya telah meneruskan usaha mereka ke atas jentera Kalex baharu yang telah dijana oleh enjin tiga silinder Triumph yang baharu. Ujian ini akan membolehkan Pawi untuk membiasakan diri dengan jentera berkenaan. Dia juga telah memperbaiki rentaknya pada penghujung hari.\nKhairul Idham Pawi yang sedang menguji jentera Moto2 yang baharu\nTumpuan ujian ini pada awalnya adalah kepada enjin baharu berkenaan, sebelum berpindah ke casis, geometri dan atur cara suspensi.\nAyumu Sasaki #71 dan John McPhee #17  Moto3\nGandingan Sasaki dan McPhee telah memberikan perhatian mereka dalam usaha untuk mendapatkan atur cara asas motosikal yang paling optimum pada jentera Honda 2019 yang baharu. Usaha tesebut bertumpu kepada mempelajari tentang enjin, casis, dan geometri casis.\nJohn McPhee yang sedang menguji jentera Moto3 baharu  Sumber imej: PETRONAS Sprinta Racing Team\nKedua-dua orang penunggang ini telah menyempurnakan sejumlah besar pusingan bagi memperolehi data yang diperlukan. Sasaki telah menyempurnakan 51 pusingan manakala McPhee menyempurnakan 38 lagi pusingan.\nUjian Yang Berikutnya\nSesi ujian akan diteruskan pada hari ini dan juga esok. Kedua-dua pasukan Moto3 dan Moto2 kemudiannya akan menuju ke ujian rasmi mereka di Jerez, Sepanyol, bermula 20 Februari dan di Losail, bermula 1 Mac. Bagi pasukan MotoGP pula, sesi ujian pra musim rasmi terakhir akan bermula dari 23 Februari. MotoGP musim 2019 akan bermula di Qatar pada 10 Mac 2019.\n\nAdvertisements",
        "BERITA ANTARABANGSA\nKereta\nToyota \n\nJentera drift Toyota GR Supra Daigo Saito guna enjin 2JZ-GTE 800hp! \n\n\nPosted on March 13, 2019 by Sep Irran \n\n\n\nMereka yang meminati dunia sukan permotoran drifting semestinya akan mengenali sebuah lagenda dari Jepun iaitu Daigo Saito. Terkenal dengan aksi hebat dan juga beberapa jentera gila kegunaan drift seperti Lamborghini Murcilago, beliau kini tampil dengan satu lagi kereta drift baharu iaitu Toyota GR Supra model 2020.\n\nModel Toyota Supra A90 yang baru sahaja dilancarkan telah mendapat pelbagai maklum balas positif dan juga negative dari pelbagai pihak. Walaubagaimanapun, ia tidak boleh dinafikan sebagai sebuah model sports car yang mempunyai reka bentuk dan prestasi menarik. Bagi Daigo Saito dan yang giat menyertai kejohanan D1 GP, beliau inginkan sebuah pakej jentera yang lebih ekstrim.\n\nJawapannya? Sebuah enjin lagenda 2JZ-GTE dari generasi Supra sebelum ini yang telah ditala dengan penuh kemahiran (dan kegilaan) dari syarikat pengeluar bahagian prestasi terkemuka dari Jepun iaitu HKS. Hasilnya adalah sebuah enjin 3-liter enam-silinder turbo yang mampu menjana kuasa sebanyak 800hp!\n\nApa yang lebih menarik adalah pasukan Daigo Saito bersama HKS hanya mengambil masa selama 42 hari untuk mereka bentuk, menghasil, dan melengkapkan jentera Toyota GR Supra 2020 ini! Mempergayakan tajaan utama iaitu Toyota Gazoo Racing, Monster Energy, HKS dan Sunoco, penampilan pertama jentera ini akan berlangsung di kejohanan D1GP All Star Shoot-out Tokyo pada 23 March 2019.\nAdvertisements",
        "BERITA ANTARABANGSA\nducati\nenjin Desmosedici Stradale\nenjin V4\nMoto Malaya\nStreetfighter \n\nDucati Streetfighter V4 Bakal Tiba  Secepat Mungkin! \n\n\nPosted on March 7, 2019 by Zarul Faiz \n\n\n\n\nNampaknya khabar angin mengenai motosikal Ducati Streetfighter V4 yang telah tesebar sebelum ini ada kebenarannya.\nSatu temuramah baru-baru ini bersama dengan Ketua Pegawai Eksekutif Ducati, Claudio Domenicali, telah membayangkan yang ianya bakal tiba.\nDia menyatakan bahawa ia (Streetfighter V4) akan tiba secepat mungkin!\n\n\n\nMenurut satu temuramah bersama Ketua Pegawai Eksekutif Ducati, Claudio Domenicali, baru-baru ini, yang telah disiarkan di laman sesawang AcidMoto, telah memberi bayangan akan kemunculan semula model Ducati Streetfighter dalam masa terdekat ini. Ada khabar mengenai model Ducati Panigale V4 yang telah tersebar di atas talian pada ketika ini, dan apa yang telah diperkatakan oleh bos besar Ducati dalam temuramah ini sudah pasti akan menarik perhatian penggemarnya.\n\nDi bawah adalah petikan temuramah tersebut antara AcidMoto dan Ketua Pegawai Eksekutif Ducati, Claudio Domenicali:\nAcidMoto.ch: Okay, mari kita berbincang mengenai enjin V4. Motosikal Panigale V4 R telah memenangi hati para penggemar, walaupun kami belum berpeluang untuk menunggang ujinya. Wujudkah kemungkinan yang kita akan dapat melihat enjin ini pada motosikal yang lain, contohnya, pada sebuah motosikal Streetfighter V4?\nClaudio Domenicali: Anda rasa yang Ducati perlu mengeluarkan motosikal seperti itu?\nAcidMoto.ch: Ya, ada permintaan yang besar untuknya, ianya soalan yang sering diajukan pembaca kami.\nClaudio Domenicali: Jikalau begitu ia akan tiba dengan secepat mungkin!\n\nSejak pelancaran rangkaian motosikal Ducati Panigale V4 generasi terbaru ini, para peminat Ducati di seluruh dunia dan tidak kurangnya di Malaysia telah menantikan versi super-naked jentera ini. Dengan adanya ramai peminat seperti Ducati Streetfighter Malaysia Owner Malaysia, atau lebih dikenali sebagai Streetfighterholic, kami pasti ianya pasti akan mendapat sambutan yang hangat sekiranya dijual di Malaysia.\nBegitu banyak imej hasilan motosikal Panigale V4 yang dibogelkan telah tersebar di atas talian internet, menunjukkan betapa ramai peminatnya yang mahu ia menjadi kenyataan. Adakah kita bakal menyaksikan kemunculan sebuah model Ducati Streetfighter V4 yang dijana oleh enjin Desmosedici Stradale V4 1,103cc pada tahun ini? Kami amat berharap yang permintaan ini akan mereka tunaikan.\nSumber: AcidMoto\nDucati Streetfighter V4 Rekaan Officine GP Design\n\nAdvertisements",
        "BERITA TEMPATAN\nPetronas\nSIC\nSIC-MAM Motorsports Award \n\nHafizh Syahrin Gondol Anugerah Petronas International Rider of the Year \n\n\nPosted on February 14, 2019 by Zarul Faiz \n\n\n\n\nHafizh Syahrin telah memenangi anugerah Petronas International Rider of the Year bagi tahun 2018.\nPengumuman tersebut telah dibuat sewaktu majlis anugerah Petronas SIC Motorsport Association of Malaysia (MAM) 2018 pada hari Selasa, 12 Februari 2019.\nPerdana Menteri, Tun Dr. Mahathir Mohamad juga telah dianugerahkan dengan Lifetime Achievement Award.\n\n\nPenunggang MotoGP negara, Hafizh Syahrin, telah mengondol anugerah Petronas International Rider of the Year sewaktu majlis anugerah Petronas SIC Motorsports Association Malaysia (MAM) 2018 pada hari Selasa, 12 Februari 2019.\nDia turut menerima anugerah Malaysia Motorsport Peoples Choice. Calon dan pemenang bagi kategori ini telah ditentukan oleh para peminat melalui satu undian atas talian.\nHafizh telah mencipta sejarah sebagai penunggang MotoGP tetap pertama Malaysia pada tahun 2018 apabila dia telah dipilih oleh Herve Poncharal untuk menyertai pasukan Monster Energy Yamaha Tech 3-nya. Prestasi konsisten Hafizh membolehkannya mendahului cabaran untuk meraih gelaran Rookie of the year sebelum beberapa buah kemalangan memaksanya melepaskan gelaran itu kepada juara Moto2 2017, Franco Morbidelli, dengan perbezaan sekadar empat mata sahaja. Keputusan terbaik Hafizh adalah menduduki tempat ke-sembilan di Argentina setelah bermula dari tempat ke-23. Namun, keputusan yang paling beremosi sudah pasti di Malaysia di mana dia bermula dari tempat terakhir atas grid dan berjaya menamatkan perlumbaan di tempat yang ke-sepuluh.\nBintang sukan permotoran Malaysia yang lain turut diraikan dalam majlis gala ini.\nPenunggang motosikal, Danial Syahni Shahril telah dianugerahkan dengan Anugerah KBS Motorsports Development yang disampaikan oleh Menteri Belia dan Sukan, YB Syed Saddiq. Danial hampir sahaja memenangi perlumbaan terakhir Asia Talent Cup di SIC ketika seorang pesaing telah bergeser dengan jenteranya. Pertembungan itu telah menyebabkannya terjatuh ke atas laluan seorang penunggang yang lain yang telah menggelek kakinya. Danial telah memberikan ucapan yang penuh emosi, Saya telah berada di dalam hospital sejak tiga bulan yang lalu. Pada malam ini, inilah hari pertama saya keluar dari hospital. Penunggang yang menyebabkan kemalangan tersebut telah dikenakan penalti dan kalah perlumbaan berkenaan dan juga takhta ATC kepada pesaingnya Billy Van Eerde.\nUntuk kereta pula, Jazeman Jaafar telah memenangi anugerah Petronas International Driver of the Year bersama dengan Nabil Jeffri dan Weiron Tan.\nMereka bertiga merupakan pasukan pemandu pertama dari Malaysia yang memenangi pusingan dalam kejohanan World Endurance Championship di perlumbaan 6 Hours of Fuji. Mereka dengan ini telah melayakkan diri untuk memasuki Malaysia Motorsports Hall of Fame 2018.\nSejumlah 14 buah anugerah kompetitif telah dipersembahkan kepada pasukan dan individu sepanjang majlis berkenaan. Selain itu, enam orang kehormat telah menyertai Hall of Fame, antaranya adalah Kuan Huah Chin, atau lebih dikenali sebagai Bulldog Kuan; pemandu go-kart Ng Wai Leong; dan jurupandu rali, Allen Oh.\nPerdana Menteri Malaysia, Tun Dr. Mahathir Mohamad telah dianugerahkan dengan Lifetime Achievement Award atas peranan beliau dalam mengangkat Malaysia ke aras automotif dan sukan permotoran yang lebih tinggi. Tun juga bertanggungjawab memulakan projek kereta nasional pertama, Proton, dan juga telah membangunkan Litar Antarabangsa Sepang.\nPemenang Anugerah\nLifetime Achievement Award:Tun Dr Mahathir Mohamad\nInductees into the Malaysian Motorsports Hall of Fame:Allen Oh, Ng Wai Leong, Jazeman Jaafar, Nabil Jeffri, Weiron Tan, Kuan Huah Chin (Bulldog Kuan)\nPetronas International Driver of the Year:Jazeman Jaafar (WEC)\nPetronas International Rider of the Year:Hafizh Syahrin Abdullah (MotoGP)\nSIC Best National Driver of the Year:Mark Darwin\nSIC Best National Rider of the Year:Muhammad Helmi Azman\nSIC Best National Team (2 Wheels):SCK Rapido Hi-Rev Honda Racing\nSIC Best National Team (4 Wheels):Dream Chaser\nMost Inspiring Female Motorsports Athlete:Leona Chin\nSIC Best e-Motorsport Athlete:Ady Rahimy & Angeline Lee\nMost Improved Driver of the Year:Brendan Paul Anthony\nMost Improved Rider of the Year:Danial Syahmi Shahril\nKBS Motorsports Development Award:Danial Syahmi Shahril\nMalaysia Motorsports Peoples Choice Award:Hafizh Syahrin Abdullah\nSIC-MAM-SAM Media Award (Best Journalist):Sukhairi Thani  Berita Harian\nSIC-MAM-SAM Media Award (Best Photographer):Ridzuan Rizal Ahmad  Utusan Malaysia\nSIC-MAM-SAM Media Award (Best Electronic Media):Hasnida Hanim Ahmad Kamil and Aji Saregar  TV3\n\nAdvertisements",
        "BERITA ANTARABANGSA\nHayabusa\nsuzuki \n\nLaporan Mengenai Penghentian Pengilangan Hayabusa Tidak Tepat? \n\n\nPosted on December 17, 2018 by Zarul Faiz \n\n\n\n\nRiuh rendah internet apabila berita mengenai berakhirnya pengilangan model Suzuki Hayabusa tersebar.\nPengeluar tersebut hanya menghentikan pengeluaran model Hayabusa yang patuh Euro4.\nIni tidak bermakna bahawa tidak akan ada lagi model baharu pada masa yang akan datang.\n\n\nSeluruh warga internet telah riuh rendah apabila tersebarnya berita mengenai kematian model Suzuki Hayabusa. Kami memutuskan untuk mengambil langkah tunggu dan lihat bagi menyaksikan apa yang akan berlaku seterusnya.\nKini,Suzuki Motor of America telah mengeluarkan satu sebaran akhbar berkenaan perkara ini. Bak kata pengarang terkemuka, Mark Twain, The news of my death has been greatly exaggerated,\nIni komen mereka mengenai perkara ini:\nSuzuki Motor of America, Inc. (SMAI) telah mengesahkan bahawa pengeluaran motosikal lumba Suzuki Hayabusa bagi pasaran Amerika Syarikat akan diteruskan tanpa gangguan,\nPengeluaran bagi motosikal Hayabusa berspesifikasi Eropah telah dihentikan kerana peraturan emisi Euro4. Situasi ini, dan laporan media mengenainya, mungkin telah menyebabkan kekeliruan serta salah faham di kalangan pengguna, media, dan pengedar di Amerika Syarikat.\nIanya bermula sewaktu laman sesawang Suzuki Jepun mengumumkan bahawa mereka akan menghentikan pengeluaran motoikal berkenaan. Sesetengah penerbitan dengan pantas telah melaporkannya, mengandaikan yang terburuk. Obituarinya telah disebarkan di seluruh dunia berbilang kali banyaknya sebelum mereka mengsahihkannya.\nPengeluar berkenaan hanyalah menghentikan pengeluaran model Hayabusa yang patuh piawaian Euro4 yang khusus untuk pasaran Eropah.\nSuzuki Hayabusa 2019 Akan Menggunakan Enjin 1440cc?\n\nDan ianya telah dijangka, memandangkan mereka sudah pasti akan memperkenalkan model Hayabusa yang patuh Euro5 pada tahun 2020. Ada yang mengatakan -bahawa ianya akan dilengkapi dengan enjin 1,440cc cas turbo, IMU, suspensi aktif, dan pelbagai lagi kelengkapan yang lain.\n2019 Suzuki Hayabusa will have fully-active suspension?\n\nAdvertisements",
        "BERITA TEMPATAN\nKereta\nProton \n\nAda RM99? Tempah Proton X70 secara online sekarang! \n\n\nPosted on October 17, 2018 by Sep Irran \n\n\n\nTempahan SUV terkini iaitu Proton X70 2018 kini boleh dibuat secara online atau atas talian! Mulai dari 10 pagi tadi pada tarikh 17 Oktober 2018, para pelanggan dan semua peminat Proton X70 boleh membuat tempan melalui laman web korporat Proton iaitu www.proton.com/ProtonX70/Online-Booking dengan menggunakan dari mana-mana sahaja dengan adanya kemudahan alat peranti dan Internet.\n\nSempena penantian pelancaran rasmi SUV pertama dari Proton, bilik pameran maya telah dibuat khas bagi para peminat Proton untuk melihat segala aspek-aspek2 menarik mengenai kenderaan ini. Pihak media telahpun diberi sebuah sesi pratonton bagi ciri-ciri sambungan dan teknologinya pada minggu lepas.\n\nSempena pelancaran portal tempahan online ini, segala maklumat lengkap mengenai Proton X70 di laman web Korporat Proton termasuklah spesifikasi untuk setiap varian model dan juga pilihan warna. Maklumat ini akan membantu pelanggan membuat keputusan yang sama seperti mereka berkunjung ke bilik pameran dan menyaksikan aktiviti penjualan yang sebenar.\n\nMemandangkan ini adalah kemudahan jualan baharu Syarikat, PROTON akan mengadakan jualan kilat atau flash sale dari 17-19 Oktober 2018 untuk mempromosikan penggunaan platform baharunya. Dalam tempoh promosi selama tiga hari tersebut, pelanggan yang menempah Proton X70 melalui dalam talian hanya perlu membayar yuran tempahan sebanyak RM99!\n\nMenurut Encik Abdul Rashid Musa, Ketua Pegawai Eksekutif Proton Edar, Selepas mengkaji pilihan pengguna dan trend pasaran, PROTON percaya bahawa inilah masa yang tepat untuk menawarkan kemudahan tempahan dalam talian kepada pelanggan. Platform ini membolehkan tempahan dibuat dari mana-mana sahaja mereka berada sekiranya terdapat sambungan Internet.\n\nSyarikat juga akan memberi ganjaran kepada mereka yang membuat tempahan sebelum pelancaran Proton X70. Ganjaran ini berupa hadiah istimewa untuk semua pelanggan awal tidak kira sama ada mereka menempah melalui dalam talian atau di cawangan kami, tambah Encik Abdul Rashid.\n\nUntuk maklumat lanjut berkenaan SUV pertama dari Proton, sila layari www.proton.com/ProtonX70.\nhttps://motomalaya.net/blog/wp-admin/post.php?post=53609&action=edit\nAdvertisements",
        "BERITA TEMPATAN\nMoto\nMoto Malaya \n\nPenunggang Motosikal Jadi Mangsa Tumpahan Minyak Di Selangor \n\n\nPosted on March 25, 2019March 27, 2019 by Amirul Azreen \n\n\nKredit foto: Sinchew\nBaru-baru ini seorang pengguna jalan raya mengalami kecederaan parah apabila terjatuh daripada motosikal ketika melalui jalan raya di Kota Puteri, Selangor gara-gara terdapat tumpahan minyak di atas jalan.\nLelaki tersebut sedang berlumuran dengan darah apabila ditemui orang ramai di bahu jalan.\nKredit foto: Sinchew\nMenurut laporan Sinchew, insiden tersebut berlaku Sabtu lalu sekitar jam 3 petang.\nMangsa berkata dia berasakan motosikal seakan hilang kawalan dan cuba memperlahankan kenderaan sebelum terhumban. Penduduk lain yang menggunakan jalan tersebut turut mengadu kereta dinaiki mereka hampir tergelincir.\nPenduduk setempat berpendapat tumpahan minyak itu disengajakan ekoran tiada kesan minyak di sepanjang jalan tersebut melainkan di kawasan insiden berlaku.\nDifahamkan, ini bukan kali pertama penduduk insiden seperti ini berlaku apabila mereka mendakwa pernah ternampak kesan tumpahan minyak di atas jalan sebelum ini.\nMajlis Perbandaran Selayang meminta orang ramai untuk segera menghubungi 011-2854 9918 seandainya terlihat sebarang perkara yang mencurigakan.\n(Sumber: Sinchew)\nAdvertisements"
    ]
}